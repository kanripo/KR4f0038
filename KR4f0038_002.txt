# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:47.445464
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷二
<pb:KR4f0038_WYG_002-1a>¶
欽定四庫全書¶
　古歡堂集巻二　　　　　户部侍郎田雯撰¶
　　五言古詩¶
　　　雜詩¶
鋤地種葵菽汲水灌朝夕娟娟藥欄側雜花更亂植春¶
風坼甲黄夜雨滋葉碧呼僮逐鳥雀啄食恐狼籍以此¶
惬素心何能不愛惜¶
一燕語檐前一燕立屋梁主人本舊識相狎兩相忘春¶
<pb:KR4f0038_WYG_002-1b>¶
泥落巾幘野花沾衣裳幾年海上來戀此讀書堂予懐¶
亦澹寂愛爾能飛翔¶
南鄰有髙榆榆錢落我屋春鳩相向鳴睍睆噪朝旭吾¶
廬可髙枕鳥啼睡不足綺羅逰廣陌佳人倚修竹俸薄¶
無餘資新豐酒莫熟¶
出郭十餘里荒荒原與隰清波漾逺陂野花夾岸側忽¶
遇紈袴兒騎馬好顔色管弦醉芳草鷹鸇弄輕翼道旁¶
負薪者見之生歎息¶
<pb:KR4f0038_WYG_002-2a>¶
窮巷寡車轍抱琴倚獨樹唯有城西山開軒宛相遇雲¶
氣生遥崗螺髻紛無數春泉鳴大壑長松羃岐路烟寺¶
鐘磬寂蔓草夕陽暮何時蹤謝客理䇿前峯去¶
春草覆荒丘傳是昭王臺昭王不可見黄金安在哉蟇¶
泉沒長坂駿骨生青苔道傍誰家子揚鞭出塵埃感時¶
弄刀環顧盼無嫌猜悠悠郭隗後何人解憐才¶
荆卿伊何為乃與屠沽友擊筑旁無人悲歌燕市酒送¶
客之秦庭俄頃環柱走誤擲督亢圖可惜将軍首蕭蕭¶
<pb:KR4f0038_WYG_002-2b>¶
易水流朔風鳴枯栁¶
長虹駕西郊野雉飛南陌一片桑乾月曽照張華宅流¶
水齧崩崖白榆接荒磧美人為黄土流連風雨夕¶
鼪鼯上几案書帙任盤旋飲河才滿腹得意恣黠儇感¶
此弄瑶瑟清風吹素絃谿流春水去雲向遥岑還願言¶
守雌伏風雨托數椽¶
北平昔戰地荒草駱駝羣射石沒深羽封侯乃無聞功¶
成歎數竒空憶舊将軍雁下丁零塞天空碣石雲古人¶
<pb:KR4f0038_WYG_002-3a>¶
不可作樵牧唱斜曛¶
暮出東郭門朝逰太乙祠五陵多豪族客子自忘饑東¶
月生首陽泠泠入羅幃揖彼孤竹君長歌将安歸牛羊¶
下夕嶺風花㫁戍旗我欲隐兹山薇蕨恐己稀¶
驅車好風日路遇王方平驂龍迴雲葢晞髪弄瑶笙慰¶
我藜藿饑授我以青精忽凌紫烟去逍遥上玊清樓角¶
散霞綺天風聞鶴鳴還顧烏皮几我欲學長生¶
燕市有美女容色閒且都十五髪覆額賣酒正當壚釵¶
<pb:KR4f0038_WYG_002-3b>¶
上飾金雀環下綴秦珠結褵嫁王昌翩翩贅壻殊東鄰¶
女及笄明月照羅襦四月鶯花老感此長欷&KR1187;人生乏¶
良媒何如棄路衢¶
　　　題崔白枯荷落雁圖¶
湖渚氣森爽清霜萎草木菡萏凌晨風半倒陂塘曲天¶
光忽破碎繚繞驚逺目叢樹寒日薄鬱鬱山之麓野老¶
行空澤葉乾踏平陸一雁下孤溆野廓水痕蹙四顧失¶
其羣長鳴媚幽獨健翮鏖涼颸稻梁耻家鶩寜投别浦¶
<pb:KR4f0038_WYG_002-4a>¶
棲勿為弋者逐素壁躭竒賞涴塵駐車轂問誰繪此景¶
畵理清且淑凌風歌招隠秋聲巻茅屋¶
　　　書石田詩集後¶
石翁不羈人騰踔詫豪唱闔閭佳山水懐抱足幽曠修¶
竹樷一軒湖光枕清漾陶謝快同遊述作勞意匠海内¶
走盛名脫畧睨卿相翛然八十年布衣得無恙追昔仁¶
宣間詞場聲價壮乃知出與處遭時為有當瓟葊平生¶
交擬之陸魯望¶
<pb:KR4f0038_WYG_002-4b>¶
　　　雨過閒坐詠懐¶
蕭晨不出户取次繞廊行静意忘巾櫛㣲風動簾楹偠¶
紹砌上花睇笑吐繁英采采畏花疎以我濩落情鄰樹¶
敷濃陰炊烟㫁復生鍵闗若深山兼隠更何營¶
夏雲低不定晴雨争一候逐景成欣賞披襟忘孤陋意¶
恬撫素絃松風決簷溜槃礴花藥深窈窕峯巒秀緬昔¶
在丘園禾秫理耕耨登柈瓜李熟漉酒新篘就安得謝¶
塵嬰歸守環堵舊殘暑生㣲涼寤歎坐清晝¶
<pb:KR4f0038_WYG_002-5a>¶
　　　春郊尋花¶
岸欹樹半拔落花㪚清渚停車垂楊陰屐齒饒有取風¶
細林香定雨歇峯翠吐交交春鳥鳴數聲出叢莽素襟¶
自澄鮮委懐念儔侣¶
春暖杏花繁數株村籬外展席移半晷悠閒撰良㑹篠¶
石雜流水詰曲相映帶野雲垂人頂柔風束林籟垂罾¶
漁境寛坐枝鶯意快忽忽花欲謝狡獪春無賴過隄叩¶
禅關路紆一溪界¶
<pb:KR4f0038_WYG_002-5b>¶
　　　城西溪上¶
翠㣲峯未逺蔽虧悵林木况復空濛雨㝠烟㪚川谷撰¶
杖沿迴溪時時縱游目籬欹棗花繁鳩鳴桑椹熟殘笱¶
遺廢堰雜蔓垂平屋前圃桔槔音驚起水立鵠埜老坐¶
井欄牧童挽耕犢地僻風自閒無人駐車轂因之思濯¶
纓髙歌滄浪曲¶
　　　和劉木齋飲酒¶
雪淶未足嘗易酒争置醵茫茫寡正味清濁理多誤乾¶
<pb:KR4f0038_WYG_002-6a>¶
辣不諧俗蜜甜䘮厥素究無荷鍤埋但遭生癭怒自有¶
真一法釀之得深趣髯劉青州人從事逢其故愛飲半¶
蕉葉妙理頗㝠悟十斛壓官嚢三日糟牀注香活撥窪¶
樽乳清瀉瓦具&KR0632;稽腹如壺屬車惡客赴自慚督郵鄙¶
還誚晏嬰御相期醉為鄉麴生漫相妬¶
　　　病愈早起成詩¶
雨過庭翠滋一鳥發清籟披衣趁朝曦晴光相暎帶西¶
軒青嶂叠縱目收罨靄繞廊取次行心神頗融快佳客¶
<pb:KR4f0038_WYG_002-6b>¶
時過從絺袍迎戶外憑几理素琴焚香誦梵貝¶
　　　由慈夀寺冐雨至摩訶菴僧房小憇¶
苔破屐痕淺細泉濺曲徑向午雨未歇風浣竹樹浄雷¶
犇西嶺坼烟濕東原瞑空界禅房深幽梵聲相應玉女¶
窺花笑蒼虬覆瓶静沉㝠㫖未諳簷下一僧定漸使性¶
情逸遂覺塵慮屏遥禮孤峯雲天空自游泳㙮院廣蘿¶
蔭餘霤偃松聽停䇿未擬還泠然發清磬¶
　　　除夕雜感¶
<pb:KR4f0038_WYG_002-7a>¶
燈火照樹杪雞犬鳴檐間今夕亦何夕殷勤守嵗殘中¶
厨煮魚蔬為我具盤餐窮年如茹荼草草聊追歡出户¶
視明星垂垂北斗寒更鼓且勿撾哀絲不須弹庶幾盡¶
杯酒展坐夜漫漫¶
厠名丞相掾妄覬丞相憐桃梗與風萍閲歴遭棄捐官¶
府受鞭箠奴𨽻有俸錢安置未妥帖忽忽踰六年妻孥¶
不解事致詞頻來前俳優乃大隠執㦸是昔賢謌聲出¶
金石嗚嗚何謂焉市駿凡人目失路嗟迍邅况淪軍廏¶
<pb:KR4f0038_WYG_002-7b>¶
中何日牧春田羌笛與秦筝淫聲沸耳邊縱有太古琴¶
誰為撫清絃¶
　　　癸丑¶
嘉靖三十載曰維癸丑嵗闢門䇿賢良垂衣崇文治余¶
之髙王父初賜進士第朝廷重制科當途無拘忌厥官¶
領度支分曹佐㑹計是時太平乆邊陲晏無事泉刀充¶
天庾來牟貽民利出入含香署敡歴絶流弊清風吹衣¶
袖脱畧睨權勢伯仲伊吕間事業随所致一百二十年¶
<pb:KR4f0038_WYG_002-8a>¶
遺澤引家世往昔受庭訓一一今猶記忝竊郎官末滇¶
司又其地宛如睹弓劍登堂拜祭噐中有兩軒楹槐棔¶
積雨氣西山収眼底羃䍥生蒼翠殘碑巋然存剝蝕無¶
姓字先後簿領同所悲時㑹異頻年憂水旱草野多凋¶
敝州縣吏如虎絲榖從何出錙銖貢城闕鞭撻迸涕淚¶
誰為監門者繪圖一破例况今又用兵蜀楚警烽燧幕¶
府集材官四郊按戎轡蕭曹在行間轉餉無告匱錢刀¶
亦瑣細民命實所寄韅靷分臂指鼓車駕騏驥譬如操¶
<pb:KR4f0038_WYG_002-8b>¶
短檝滄海安能濟昔人才不薄乘時視遭際同儕誇觜¶
距泥首慚禄位眷言思舊徳嗟哉難為繼¶
　　　四月同晴峯方山遊西山晩宿黄中丞山荘¶
納納西郭路羃羃西嶺烟衆峯不可數髙下來我前主¶
人能愛客十日山中眠暮宿桑乾村曉躡翠微巔幽意¶
兹能愜淹留未擬還¶
杖䇿歴山椒雲迎嘉木稠馬行欹路緩雨過如涼秋林¶
端出午鐘鳥道招提幽石磴廻松杪修竹覆泉流我愛¶
<pb:KR4f0038_WYG_002-9a>¶
退谷深真隠復何求安得結茅字散髪坐林丘¶
山行十餘里山勢抱平岡寺路多詰屈溪樹總蒼茫纍¶
纍何王陵石馬己全荒踟蹰百感集哀湍激清商摘花¶
插㡌側勿使心神傷¶
來青開重軒閒雲多横陳夕光生返照一抹入城闉野¶
風㫁旍旗牛羊下荒墩林缺月光吐欲歸復逡巡遙識¶
新豐樹還想武陵津何時續勝遊山髙水粼粼¶
　　　夏日雨夕同紀職方孟起飲張農部晴峯園亭¶
<pb:KR4f0038_WYG_002-9b>¶
青嶂羅鮮雲游氛冐夕霧苔長屐齒滑衝泥托幽趣髙¶
館何蕭疎篠石紛無數佳人渚嶼間琴樽倚嘉樹所得¶
良自然豁達少瞻顧脱我烏角巾小酌花深處移席趁¶
晩涼聽笛縱逸歩山風自西來吹下藤蘿雨堦沬漾清¶
渠茗香飲花露須㬰晦色開海月漸遥吐安絃操猗蘭¶
流連届薄暮¶
　　　再示孟起¶
停杯歌慷慨君自章江歸袖攜彭蠡雲迎風弄清暉結¶
<pb:KR4f0038_WYG_002-10a>¶
夢落天末鼓鼙聲猶悲長日烽烟髙空山薇蕨肥丈夫¶
貴乗時安用雌伏為昔入銅馬門交交黄鳥飛今飲新¶
豐酒花露上人衣載吟無渡河迢迢素心違¶
　　　乳燕和曹升六¶
僻巷栖數椽花砌樹深栅雙燕爾何來同作僦舍客簷¶
静蛛網懸巢定香泥積其雌掠水迴風軟紅襟濕其雄¶
飛且鳴呢喃石欄側環顧若有屬卜築意良適錯比玳¶
瑁梁豈論王謝宅匝月得四雛黄口待哺食草蒨蠃蟲¶
<pb:KR4f0038_WYG_002-10b>¶
肥野曠風雨逼差池羽毛豐銜花落中幘主人方病肺¶
鍵户苦岑寂盆榴綴小紅沼荷浮圓碧烏衣相流連對¶
之慰晨夕矯翼海壖濶回首榆枋隔社後還相期舊壘¶
長䕶惜¶
　　　送徐方虎編修歸湖州¶
田巴兀老蒼觜距斂雄驁閉門類縮蝟檢身日凋耗往¶
昔學著書志欲窺窔奥所愧受才薄㝠搜寡登造小草¶
涴京塵面顔耻嘲嗷譬彼骨骼馬識路難騰蹈寕甘平¶
<pb:KR4f0038_WYG_002-11a>¶
子愁敢效漆園傲太史枉我廬展坐相慰勞偽體為别¶
裁鼓吹惬㣲好胡不辨薫蕕無復問枘鑿當今求侍從¶
紛紜難具道東馬嚴枚輩述作傷剽盜先生本詞傑大¶
雅鎮浮躁芬馥生蘭苕摭拾及荇芼知音良足希追歡¶
釋悔懊蘋末秋雨夕悠悠理歸棹磊嵬道場山千峯遠¶
相導下若新篘熟蠟屐何時到置酒臨河梁涼風吹烏¶
帽¶
　　　縱鶻詩和黄方振¶
<pb:KR4f0038_WYG_002-11b>¶
蒼鶻颯爽姿拘攣來薊北長絲縶老拳土花垂斑脊黄¶
子頗放達見之三歎息何如任飛掣縱此凌霄翮中庭¶
乍脱鞲迴顧輙驚魄樹動簷禽喧山叠晴嵐夕塞雲忽¶
四垂茫茫天風黒側腦溟渤寛萬里同一色余聞縱鶻¶
喜豈慕㝠鴻弋殺機不可伏嗟哉攫肉食¶
　　　聞謝方山自江右歸却寄¶
晝長雨初歇晴樹如膏沐晞髪坐亭午好鳥啼修竹吟¶
望追疇昔懐人悵幽獨𣺌𣺌章貢水使君縱遊目彭蠡¶
<pb:KR4f0038_WYG_002-12a>¶
野花紅康郎春草緑戍壘接江尾烽烟徹山腹知君減¶
騎從瘡痍採謠俗暇日更流連題名徧巖谷¶
　　　再與方山¶
少小同里閈老蒼客京雒邸舍時過從雕搜窮繚郭委¶
懐在山水眼底收廬霍不敢薄今人大雅豈復作所恨¶
知巳希讀書厭糟粕人日梅花開擁爐少束縛酌酒運¶
風斤我鼻無墁堊脱㡌恣狂呼一飲盡十爵四野奔塵¶
沙長風捲鵰鶚忽忽行旌發寳馬黄金絡匡廬百丈峯¶
<pb:KR4f0038_WYG_002-12b>¶
奚嚢定不薄親串今攜手臨河登髙閣雨濕鹿角闗秃¶
栁蒼皮籜厭次尋荒祠獨弔東方朔濁流誇觜距斯人¶
誠落落上己罷文酒午日無花藥早來續勝遊騎驢上¶
山脚¶
　　　初至水關有作¶
賤子苦行役數載如飄蓬念舊増感慨驅馳事不同税¶
駕水之濵碧沼凌春風盤渦浮一鳥飛飛西復東竹樹¶
夾岸側素心將安從是時正多壘徒御憂忡忡束帶畏¶
<pb:KR4f0038_WYG_002-13a>¶
簡書謀臧慎所終¶
臨風一髙唱流雲駐山巔塵飛野日黄樹宻村鳥還農¶
家趣東作将耕原上田大布短轅車畚鍤置其間檿絲¶
軋軋鳴社鼓聲相連感此甘所役節物閲推遷展坐河¶
梁側斜日明遠川¶
　　　村西㸔杏花晩至廣恩寺¶
出郭五里餘芳甸恣㳺衍不知春淺深翛然馬蹄遠翠¶
㣲有數峯峯態何婉孌安得同衆鳥矯翼凌絶巘名圃¶
<pb:KR4f0038_WYG_002-13b>¶
花百株繁英紛難辨席地自怡悦蹴茵飛觴轉水涼酒¶
力㣲風定樹香善登臺縱遐瞩烟霞續復㫁日蒸山氣¶
流沙平磧草短塵居苦物役良㑹歘忘返舒嘯學古狂¶
吾徒似嵇阮¶
　　　出郭沿河堤至仁夀宫登髙閣囘坐道院同蒋¶
　　　　郎中茶話¶
曝雪生虛白野風疏駘蕩欹堰&KR0772;窱入犇崖詰曲上馬¶
路散幽吟遥情寄髙爽仙院翠靄分松籟流清響其陰¶
<pb:KR4f0038_WYG_002-14a>¶
有斷碣摩挲結遐想霄鶴飛復迴紫芝摘還長危閣探¶
靈閟理䇿謝塵坱羽衣凌虗空泠泠自來往東臨渤澥¶
寛西瞩峯巒朗蘿室暫憩瞑裴囘揖石丈邈焉寡吾儔¶
逍遥恣欣賞¶
　　　景陵¶
溪窮山脚轉&KR1361;巇停車轍石罅聞雞犬村烟出叢樾寝¶
殿何蒼涼頽垣遺岌嶪玉盌風雨迷翁仲苔蘚汲榛蕪¶
狐晝啼秃松花夜發奪門奚營營功罪同淪滅巋然忠¶
<pb:KR4f0038_WYG_002-14b>¶
肅祠俎豆未消歇嗟哉土木變興廢兩奇絶歎息此荒¶
陵疎林吐纎月¶
　　　晩投卧佛寺宿¶
峯銜新月黄雲擁山容變深谷一鐘響蔽虧烟樹斷樵¶
人語前浦古寺挿幽澗偪塞防馬蹄嘹嚦聼鳥囀翠滴¶
衣衫重松黒鼪鼯竄疎燈出深竹依㣲露紺殿井欄摘¶
茙葵僧厨供茗饌偶來訪支遁吟棲有餘戀夜半大壑¶
鳴風雨四山亂¶
<pb:KR4f0038_WYG_002-15a>¶
　　　由山後佛庵歩至退谷尋水盡頭¶
晨起忘盥櫛埋䇿山腰路雨疎衣未濕雲薄峯還露活¶
活神泉湧嬝嬝春華吐忽聞山鳥鳴磔格穿叢樹安得¶
共飛翔釋此㝠鴻慕巖下亭榭幽坐酌花深處澗口逢¶
漁人欲泛桃源去¶
　　　大通橋行(并序/)¶
　橋之役以歳程春冬率無事惟夏秋疲於衡量轉輸¶
　日數萬斛猶恐負殿役而勞宜也顧念車户隂雨輦¶
<pb:KR4f0038_WYG_002-15b>¶
　載減其額廩困矣而南北軍吏將漕數千里分風擘¶
　流艱且倍之因惻然心傷作大通橋行役竣鐫諸石¶
　用告來者云¶
丙辰孟陬吉¶
天子坐明堂命雯蟣蝨臣曰&KR0616;督橋梁嵗需百餘萬轉¶
輸漕白糧初出城東門河水流湯湯公廨四五間槐栁¶
欎相望簿書次第陳掾胥競趨蹌移檄向水衡築濬通¶
舟航跳波轉雅尾陻塞預隄防土輭涂泥坼畚鍤千夫¶
<pb:KR4f0038_WYG_002-16a>¶
强粟米卬山東粳稲來江鄉版船束閘口屹立如堵墻¶
官囊押硃字符牒逓飛揚忽念東南民何以勸輸將追¶
呼在有司鞭扑泣路旁嘉禾生隴畝䆉稏連界畺田婦¶
無完裙農夫餘鶉裳辛苦烏敢辭耕饁習為常前年遭¶
水旱井里多流亡但免官府怒那復思葢藏兑糧上舳¶
艫風雨欺颿檣舶趕有健卒供給襍篚筐黄河水崩奔¶
千里按混茫一船溺洶濤如馬脫轡韁一船雀䑕竊剜¶
肉誰醫瘡交卸填天庾無乃太張皇橋口地盈尺摩戛¶
<pb:KR4f0038_WYG_002-16b>¶
人畜忙軋軋車萬兩排米千萬行夏秋十日雨泥&KR0632;沒¶
髂肮争門石閾塌折軸轅牛僵上官傳急符稽逋干王¶
章有吏苛如虎怒臂抵螳螂嗟哉魚中鉤吞噬安可量¶
車夫無符籍濳逃避禍殃招集尚不忍况乃施桁楊誰¶
司轉運者出言摧肝腸撐突百丈松聴事臨城隍池沼¶
唼遊魚草樹鋪髙岡輪蹄日倥偬風花空迴翔戎馬未¶
銷歇郡國需糗粻司農屢仰屋㑹計薄孔桑緡錢算間¶
口鹽鐵敺估商矧此惟正供制作本精詳徵錢代徵粟¶
<pb:KR4f0038_WYG_002-17a>¶
訏謨罔不臧豐年米價賤入市如粃糠賣牛還鬻女羵¶
首歎牂羊籌畫定新例琴瑟勞更張小臣同箕斗不可¶
挹酒漿泥涂懼顛躓譬彼無相盲庶幾采風者聞之心¶
悲傷寒宵為此辭冬日朝在房(結用昌/黎語)¶
　田君綸霞分司大通橋事既竣賦詩一篇刻石官廨¶
　予讀之悱惻深至有大東之思焉昔少陵覽元道州¶
　舂陵行示官吏作謂得結輩十數公落落然参錯天¶
　下為萬物吐氣予于綸霞亦云若其詩格在元杜伯¶
<pb:KR4f0038_WYG_002-17b>¶
　仲之間視白太傅秦中吟不翅過之世自有知者予¶
　故不具論云王士禎¶
　　　北山黄門招至中頂觀蓮分夕字¶
雨晴野色佳纎埃浄葛綌阡眠郊樹濃合㳫野烟碧日¶
午荷氣蒸花房皆半坼移觴臨上風清馥襲巾幘細細¶
菰蒲青漠漠水禽白沿谿眺平楚髙栁插岸柵古寺面¶
方塘空廊蟲䑕跡僧出尋菌還長鑱安廢壁名園五里¶
遥馬蹄不能惜莎隄跨畧彴蜿蜿一百尺石欄林影黒¶
<pb:KR4f0038_WYG_002-18a>¶
水閣涼陰夕城雀忽亂鳴晩堞森旗㦸遲迴理歸䇿山¶
村日脚赤¶
　　　白溝河沽酒作¶
寒山痩欲㧞細雲膠不動野濶天四垂峯轉以目送林¶
疎一村出壊垣怪鳥哢葦刈泥巳坼霰疾溪半凍向夕¶
撲衣裳戎戎雪花重彳亍秃尾驢指直強羇鞚酒帘署¶
大布醅熟鳴春瓮沽飲只三合聊用輭脚痛¶
　　　晩行至雄縣¶
<pb:KR4f0038_WYG_002-18b>¶
大雄屹山脊夕陽穿其脇歸雲凍似束我行與之接蠧¶
栁撐空腔涸溪黏敗葉枳籬絡丹實簦夫披白㲲十里¶
瓦橋關人烟快稠叠棲塒雞腷膊思秣馬蹀躞投憇向¶
燈火取給頗幽愜佐飰煨芋魁暖湯拾豆莢朔風捲重¶
茅小屋如行艓¶
　　　趙北口¶
淀尾水四圍樹塞趙北口晝晦寒鴟鳴湫乾撲朔走烟¶
花忽破碎畧彴跨㫁阜哀湍自崩奔北注迎馬首突兀¶
<pb:KR4f0038_WYG_002-19a>¶
兩峯交中凹如杵臼太白枕其巔滹沱纒其右朔磧葉¶
蚤脱樷樾復何有燕南風日柔濃緑摇髙栁涼燠判百¶
里菀枯感林藪¶
　　　同郭廣文登千佛山¶
出郭二里餘雨晴叠嶂曉杖䇿只緩行不知入林杪&KR0772;¶
窱松磴細披翦石棧杳振衣最髙峯送目皆可了人家¶
萬栁陰湖面一鏡小鵲華争峭㧞衆峯凌天表佛閣嵌¶
虗巖蘚徑穿樷篠谷口浄無雲偃仰㸔飛鳥¶
<pb:KR4f0038_WYG_002-19b>¶
孤亭縛山腹中有一指泉淪漪下奔崖逺注如長川斜¶
日風蕭瑟返景何澄鮮松篁響迴谿泠泠拊清絃濼源¶
盡洑流兹水乃巖巔老衲揖客入松䇹浮厨烟檐花襲¶
巾幘幽禽鳴我前¶
　　　華不注¶
水滙如凹臼兹山乃牚拄一峯矗太清不與衆峯侣離¶
離螺髻垂翠緑浄可數雨櫛石髪細雲裂松髯補天風¶
吹我來理䇿歴半塢䠥&KR0887;盤徑幽窈窕竒花吐企脚筋¶
<pb:KR4f0038_WYG_002-20a>¶
力㣲兀坐思翮舉上界傳梵鐘採藥探瑶圃騎鶴伊何¶
人㗳然聞笑語¶
昔聞謫仙人曾此一振衣千仭青芙蓉蕭颯揚清輝赤¶
脚不可尋烟雨何霏㣲御風凌絶頂猨鶴時相依上接¶
天漢津片石見支機瑶臺終杳㝠日斜照靈旗安得攜¶
長鑱去劚黄獨肥散髪俯濼川悠悠素心違¶
　　　翠微寺¶
詰曲歴石齒沿溪樹溟濛招提門何向陂陀無人蹤峭¶
<pb:KR4f0038_WYG_002-20b>¶
崕立萬仭惆悵林路窮豈知披榛莽紆迴流水通一僧¶
出汲水竹戽行相從長綆下深澗剨豁驚潭龍淅淅石¶
湫雨泠泠葛花風前循畧彴去木杪聞清鐘¶
　　　山脚晩行¶
水樹色相映浄緑生衣裳日薄無倒景石髪有冷光前¶
入翠㣲寺今過黄花場(村/名)貪行夕忘返纎月吐東岡古¶
髯喬松下礨礨如北邙林昏呌寒鴟風颼響枯桑俛仰¶
今昔人千載心房皇¶
<pb:KR4f0038_WYG_002-21a>¶
　　　黄花場¶
風吹橡樹寒日抱柘潭静出尋麋鹿跡窈窕無人境不¶
過黄花場那知山寺徑¶
　　　喜舍弟入翰林¶
此事亦平常詎意我無分緬昔甲辰春妄儗雲霄近大¶
繆竟不然才薄天所靳降心作選人待綰百里印俄焉¶
丁未夏失路誰復問改署舍人銜身以異途進例充書¶
記傭可憐食餘餕操筆隨掾吏賤棄猶土糞尺懦寡寸¶
<pb:KR4f0038_WYG_002-21b>¶
勇三鼓終莫振閲歴六七載中逢月四閏一二同年友¶
東觀標才俊自誇文章伯氣麤言語紊&KR0616;&KR0616;遭詬詈淚¶
下輙暗抆乃知翰林貴如墻髙尺仭君今為此官勝于¶
理大郡與君本一身胸臆釋懣憤努力崇令徳讀書事¶
堯舜¶
　　　述懐上朱大司空¶
協洽散淑景炎風歊午夏躡屩埽門庭蹇嵼䇿短駕自¶
顧蟻垤㣲渠敢陵崇榭手板方倒持絺衣不掩髂滂葩¶
<pb:KR4f0038_WYG_002-22a>¶
無本禪街塵&KR1042;可跨袖詩謁張韓睢盱屏猜訝夫子國¶
元老皐稷美流亞摐摐響毊&KR0008;斖斖吹蘭麝憐予事槧¶
鉛志欲窺鮑謝挂壁白木鑱緯蕭青鐙夜窮年苦斵輪¶
糟粕何由化一作執㦸郎乆荒樊遲稼汲古無修綆韞¶
櫝豈善價堛塞鬢毛蒼强弩魯縞射¶
催捉公府辟光刃疑照硎詞場百斛鼎力扛本無能大¶
海㧞鯨牙刺手心不寜毷氉固其宜濩落逐流萍譬彼¶
撞鐘簴胡為操寸莛髻插牽牛花紅頰長眉青待嫁乏¶
<pb:KR4f0038_WYG_002-22b>¶
良媒何人惜娉婷¶
虞衡叅㣲秩何異魚中鉤怐愗署紙尾俛仰同贅疣羈¶
雌儒冠誤始悔談孔周酸寒守株橜道涂良阻修官廨¶
躑躅花拳跔不自由向人寂寞開風雨長淹留燕角雜¶
鄭刀妢笴與盧矛終嵗所頒賚職司日雕搜誰謂事瑣¶
細鮮不關訏猷金錢重撙節纎毫慮愆尤紛挐簿領間¶
只作繞指柔¶
珊瑚百尺長清光照池閣履聲雲霄迴㝠寝管絃作自¶
<pb:KR4f0038_WYG_002-23a>¶
昔聆謦欬鞫輘擁鼓鐸道體關飛動長風蕩寥廓乍聞¶
嚄唶軍趢趗難企脚夫子愛古人今人亦不薄往往閲¶
羣材百鷙薦一鶚儒生顔怩忸老夫懐抱惡可堪乆縮¶
蝟尚比求伸蠖受恩自隗始顧羣空騮駱希酬國士知¶
萬古思開拓¶
　¶
　¶
　¶
<pb:KR4f0038_WYG_002-23b>¶
　¶
　¶
　¶
　¶
　¶
　¶
　¶
　古歡堂集巻二¶
