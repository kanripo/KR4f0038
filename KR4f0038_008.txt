# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:47.575587
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷八
<pb:KR4f0038_WYG_008-1a>¶
欽定四庫全書¶
　古歡堂集巻八　　　　　戸部侍郎田雯撰¶
　　五言律詩¶
　　　野行¶
流水村村淺斜陽樹樹生花飛雙屐合雨過一蟬鳴市¶
逺無簫筑人閒狎釣耕桃源如有路雞犬倍含情¶
　　　送友還蜀¶
酒壚連客巷匹馬向天涯驛路秦川雨春風蜀道花行¶
<pb:KR4f0038_WYG_008-1b>¶
藏憐郭隗書劍老侯巴但看黄梅熟知君已到家¶
錦官城外路山色待人歸春栁搖新水鳴禽背落暉干¶
戈巫峽舊風雨草堂非獨酌郫筒酒長吟賦采薇¶
　　　翠微寺¶
幽僻非人境招提在此峯埀巖千尺瀑對岸二株松直¶
入烟霞窟言尋麋鹿蹤攀蘿方可到車馬不能從¶
　　　退谷亭子¶
苔淨水増綠雨晴山更青何人來退谷石上結閒亭草¶
<pb:KR4f0038_WYG_008-2a>¶
没陵原碣風鳴佛閣鈴此中棲隱者吟嘯戸當扄¶
　　　碧雲寺¶
半里山腰寺層層到上方漸聞僧磬響不辨藥苖香鳥¶
道千林寂龍湫萬壑長行行筋力倦小憇贊公房¶
　　　來青軒¶
歴歴峯相抱憑䦨翠靄收晩嵐浮墖動新月墮溪流四¶
面白雲起萬山紅葉秋題名有遺跡墨瀋至今留¶
　　　松磴¶
<pb:KR4f0038_WYG_008-2b>¶
亂石通樵徑雲深第㡬重潺潺流水外林黑下高舂無¶
數飛鴉集長鳴澗上松歸途遇老衲拄杖且相從¶
　　　七夕¶
官冷如招隱空齋但醉眠異鄕逢七夕客路又三年别¶
淚瀟瀟雨秋聲嘒嘒蟬鵲橋那可渡悵望女牛邊¶
　　　聞周屺公在真定賦寄¶
挾瑟新聲少平原舊客多可曽逢趙勝㡬日渡滹沱歲¶
月悲楊栁衣衫老芰荷賣漿有隱者相見意如何¶
<pb:KR4f0038_WYG_008-3a>¶
　　　送屺公南還¶
鴻影秋無恙青楓入棹歌涼雲截江浦落日渡黄河身¶
在妻孥怪時艱涕淚多扁舟鑑湖去家信近如何¶
　　　舎弟歸里¶
栁碧如醅色蟬鳴似棹歌只今秋色裏其奈别離何官¶
稅憑新稼庭花䕶舊柯翻嫌杜陵老鵞鴨話偏多¶
　　　偶出西郊阻風邨店¶
十月陰霾起天空野日昏朔風來雁塞疲馬自山村沙¶
<pb:KR4f0038_WYG_008-3b>¶
路斜通郭人家晝閉門停鞭投野屋烟火一消魂¶
　　　悶¶
命屐衝泥怯銜杯但醉眠只今躭寂寞不異住林泉小¶
草違初志名山誤壯年一燈百感集掉首欲逃禪¶
　　　豐臺觀芍藥晩歸¶
忽漫花驚眼迎人片片飛蘂殘弄日蝶香散上風衣地¶
濶山光入歌停酒力微如泥齊拍手醉後竟忘歸¶
　　　陽丘术石髪來都門¶
<pb:KR4f0038_WYG_008-4a>¶
著書長白麓高枕繡江樓正可成真隱如何賦逺遊新¶
詩傳後悔短褐敝堪憂勸爾還山去明珠莫暗投¶
　　　送宋荔裳先生之蜀¶
燕市閒裁賦梁園晩暫棲每携青竹杖時到翠微西飲¶
逐荆高醉名原李杜齊翩翩駟馬客又下浣花溪¶
　　　黄氏山莊¶
並馬青郊路看山何所之名園依谷口流水出村籬鳥¶
亂驚人過藤深當戸垂濠梁足幽興獨與野人期¶
<pb:KR4f0038_WYG_008-4b>¶
　　　山中贈黄中丞¶
華髪輕朱紱虛堂放白鷴烟霞今輞口節鉞昔秦關雁¶
柱箏聲合匏尊酒器斑我來訪遺老空翠滿山顔¶
　　　黑窰厰晩步¶
一望翠微西平林落照低鴉鳴風入樹波動月吞溪土¶
屋藏烟火青山送馬蹄習家池上客一路醉如泥¶
　　　嬾¶
蒼山西郭外衰栁玉溝濵終日驅疲馬何時把釣綸病¶
<pb:KR4f0038_WYG_008-5a>¶
深思入道交久漸知人不為躭高臥年來嬾是真¶
　　　偶登潞河城樓¶
晩唱村邊笛高巢墖頂鴉日黄莎草短樹綠酒旗斜畫¶
㦸將軍幕風颿使者槎津門三百里潮上湧晴霞¶
　　　撥悶¶
京雒門常閉田園興已違欲眠聞雁過獨坐見花飛却¶
病閒丸藥謀炊自典衣官貧人事減僮僕亦應稀¶
　　　僧房二首¶
<pb:KR4f0038_WYG_008-5b>¶
虎頭傳畫壁宣鼎爇沉香幽意今能愜高吟但不妨來¶
尋支遁侣還宿贊公房向晩蓮花淨鐘聲到石牀¶
杖錫何年至安禪住翠微諸天花雨界老衲水田衣鉢¶
粒喧簷雀茶烟雜落暉乗閒常造汝切莫掩山扉¶
　　　得龎潛之書兼懷李賔王¶
知爾眠餐穏歸家兩月餘迢遙春日雁老病故人書微¶
祿難耽酒長河且釣魚徉狂有李子消息近何如¶
　　　送客¶
<pb:KR4f0038_WYG_008-6a>¶
送客春城路因看郭外山逺峯青可數飛鳥倦知還雪¶
積官橋下霞明野寺間五陵遇年少裘馬正酡顔¶
　　　花朝别友人¶
鎮日陰霾起蹉跎向栁條黯然當此夕不辨是花朝小¶
院飛寒雨迴風下怒鵰天涯春草色重惜故人遙¶
　　　祖家園看芍藥分體六首¶
羃羃花隨屐行行客墊巾烟村澄樹色溪路淨衣塵細¶
雨鞭絲重斜風鳥語頻漫愁天漸熱不少賣餳人¶
<pb:KR4f0038_WYG_008-6b>¶
沙徑名園近柴門古寺西數行垂栁宻㡬處亂鶯啼閣¶
勢憑風動花陰傍午齊到來爭繋馬步屧蹋香泥¶
小憩孤亭上藤花四面垂埜塘深㡬尺老鶴立多時竹¶
箔收蠶子風巢䕶燕兒納凉新月上樹影亦離披¶
抱水長隄好垂簾小肆幽黄鸝雙入樹白雨一登樓花¶
落輕難下池平靜不流何人牽犢過扣角發清謳¶
貪行過寺北回首已村東橋㫁隨溪轉林深借鳥通針¶
明秧刺水浪煖麥吹風花意還相引畦邊有落紅¶
<pb:KR4f0038_WYG_008-7a>¶
理策前峯杳開襟午氣清井深轉石出徑窄逐籬行俛¶
仰此何地園林空復情蒼涼一水閣濠濮舊題名¶
　　　飲申叔斾寓齋¶
籬下多殘菊天邊一雁聲酒杯消短燭官况話深更失¶
路嗟何益癡懷老漸平思歸笑張翰何必待秋清¶
　　　花朝懷友人¶
春遲新水漲河上栁如烟去馬東陵外懷人燕社前暮¶
雲投大壑逺樹界青天二月多風雨花朝最可憐¶
<pb:KR4f0038_WYG_008-7b>¶
　　　大佛寺¶
歇馬城西寺空林野鳥呼萬峯圍閣小一徑立僧孤雪¶
没蕭梁碣燈懸象㒺珠侍中遺像在香火䕶龍符¶
　　　柬北山先生¶
我負登山約君尋到㡬峯一枝葛陂杖何處翠微鐘鳥¶
怪名難識花繁徑自封不知巖下寺二逺可曾逢¶
　　　城西溪上¶
郭外風光好偶然騎馬來最宜溪水漲相映野花開一¶
<pb:KR4f0038_WYG_008-8a>¶
路鶯同蝶千株栁間槐西山望不見行轉小橋隈¶
　　　贈徐勝力¶
榻是何人下行歌入翠微貧甘投刺少嬾惜舊遊非風¶
雨穿秋屋干戈老布衣借書常夜讀委巷掩荆扉¶
　　　三月三十日¶
此夕成娯賞當杯戀落暉醉仍留客坐老畏送春歸撲¶
樹雙烏至迎風一蜨飛明宵即入夏遲暮惜芳菲¶
　　　再過城西溪上¶
<pb:KR4f0038_WYG_008-8b>¶
郭外重遊地溪邊眺望賒鳴蟬迎客沸隄栁受風斜野¶
架垂𤓰蔓疎籬落豆花老農如舊識為我話桑麻¶
　　　寓園雜詩同龎舎人¶
閒坐偏宜雨空齋嘉樹多酒杯當此夕烽火正如何欹¶
架藤花重低簾燕子過荆高逢舊侶停筑莫狂歌¶
細雨朱魚上迴欄碧蘚滋蟻行穿樹腹蛛靜理簷絲不¶
醉眠難穏長吟病莫辭閉門巾幘嬾只似住山時¶
修竹風頻入叢花蔓不分亭中微雨後池上一蟬聞出¶
<pb:KR4f0038_WYG_008-9a>¶
谷非栖鳥歸峯是倦雲鄉心生感慨獨立向斜曛¶
莫謂頭銜好官閒只閉門鴟&KR0642;藏越蠡贅壻類齊髠試¶
茗藥欄下移牀松樹根高飛看老鶴豈戀大夫軒¶
　　　題新居壁¶
卜宅依深巷秋風客意新少嫌沽酒逺不厭灌花頻寒¶
葉將辭樹飛鴻欲避人亂書十數巻莫笑阮家貧¶
　　　比隣單行人招飲述官粤時龍脊之戰賦贈¶
白版三間屋同君僦舎時短牆聞擊缶獨樹怪題詩小¶
<pb:KR4f0038_WYG_008-9b>¶
部凉州曲寒鐘太乙祠巷南與巷北舎爾復何之¶
靈川天末縣官罷抱琴來瘴癘三苖地鬚睂百戰才缺¶
刀鑿壠脊苦酒撥椰杯&KR0616;事還堪憶曾經射虎迴¶
　　　劉富川殉節詩(名欽鄰儀真/人辛丑進士)¶
危語妖芒折靈旗奮臂呼舌堪收盗賊血已碧蒼梧日¶
暗羣蠻泣風寒一劍孤巖疆諸將吏曾識杲卿無¶
典禮官常備詩書士氣伸¶
九重昨日詔灑涙念孤臣秀實庭前笏睢陽戰後塵腐¶
<pb:KR4f0038_WYG_008-10a>¶
儒無寸補誓死定何人¶
　　　慶豐閘閒步¶
村口人家淺為園傍野塘疏泉畦水細鋪地芥花香斜¶
䌫穿堤栁饑烏上釣牀燕寒宜種秫亦挿稻田秧¶
五里沙村路漁莊帶濕烟小橋埀栁下古廟野花邊風¶
過鵰翎落山昏雨脚懸披襟入城去野興劇流連¶
　　　山行先至廣惠寺¶
馬首春風引山腰細路懸夕舂千嶂叠平圃一松圓白¶
<pb:KR4f0038_WYG_008-10b>¶
墖如孤鶴高騫野寺邊僧堂鐘磬發坐聽已悠然¶
　　　回至八里莊¶
林深人不見谷口鳥同歸迴望村西路巖花高下飛何¶
時青竹杖還訪釣魚磯暮雨投空寺山僧莫掩扉¶
　　　雨後出右安門自祖園至豐臺看花¶
五里村烟北一灣春水西乍晴雲不㫁頻到路還迷乞¶
火尋漁舎聞鶯上栁堤風柔沙徑軟花妥不沾泥¶
傍樹帘翻屋賣漿人過橋葚埀桑刺眼穗直麥齊腰鳩¶
<pb:KR4f0038_WYG_008-11a>¶
婦呼殘雨魚兒種細苖野行天漸熱團扇著絺蕉¶
不分豐臺地村村花幛圍欹籬編木槿短屋架薔薇林¶
靜嫌禽噪人行礙蝶飛那知倦游客白首惜芳菲¶
橋下行相映溪光倒景間摩挲吾病眼罨靄夕陽山回¶
首看林杪飛鴉已暮還騎驢入城去吹角不曾關¶
　　　贈比鄰姚岱麓黄門峕予將歸里¶
僻地臨南陌因來僦舎居貪眠過客少褊性避人疎氷¶
雪三條巷鸎花四庫書偏憐姚給事蠟屐到庭除¶
<pb:KR4f0038_WYG_008-11b>¶
坐談依&KR0870;樹斜日泛新醅屋破秋螢入山昏暮雨來隔¶
牆聞鶴嘯分俸買花栽寂寞安時命愁登郭隗臺¶
　　　涿州城南¶
揖别西山去南歸近故鄉白溝寒淰淰獨鹿勢蒼蒼敗¶
葉埋村碣饑鷹撲獵塲塞雲西北起偃葢似樓桑¶
　　　抵里後追憶在都&KR0616;事感述成詩得五首¶
自整還鄉斾新銜罷左司郤緣乞歸日飜憶入燕時遭¶
際傷胸臆年華換鬢髭舊林望飛鳥棲息已高枝¶
<pb:KR4f0038_WYG_008-12a>¶
温室名何樹追趨笑腐儒薄材慙鍜鍊削跡混泥塗鴻¶
寶書全秘西清鳥自呼可憐丞相掾只媿阮元瑜¶
谷樹紅櫻宻溪花黒丑緐蝦墓没山徑裂帛訪河源細¶
雨圍千章來青俛一軒不禁濠濮意逸興足飛翻¶
髙㑹娛文酒招尋聽馬嘶㡬畨鐙火夜不惜醉如泥屋¶
上㕘横落花間鳥怪啼同遊憶陶謝芳草正萋萋¶
未肯抛書巻何妨挂酒瓢虚名防俗忌冷面避人驕僦¶
水來春燕分錢買藥苗韤材長自惜瑟縮更無聊¶
<pb:KR4f0038_WYG_008-12b>¶
　　　拜李于鱗墓¶
下馬拜滄溟荒山亂石横炎天無白雪逺樹有泉聲邊¶
許才相映㟙華峯正晴弇州今已矣誰重濟南生¶
　　　過獻縣¶
小縣人烟少曽傳漢獻王秋清經此地雨過荳花香斷¶
碣尋遺跡停車大道傍滹沱漲寒水一雁下斜陽¶
　　　良鄉道中見西山¶
杳靄逺山色别來經一年酒旗官栁下梵寺石橋邊花¶
<pb:KR4f0038_WYG_008-13a>¶
放迎人至鴻飛過馬前何勞又西笑吟望翠微巔¶
　　　勝水庵逺眺¶
野外多秋色邨居數日閒出門方二里便入翠微山寺¶
在蟬聲裏人行樹杪間路逢支遁侣邀我到禪關¶
風來吹柿樹片片下庭柯不到山深處那知紅葉多厨¶
幽烟出竹簾靜戸埀蘿小憇僧房靜其如啼鳥何¶
叠嶂一千尺層樓懸在兹逺看秋雁下况是夕陽時風¶
落澗邊石鶴巢松頂枝渾河三十里斜遶督亢陂¶
<pb:KR4f0038_WYG_008-13b>¶
我欲隨山鳥高飛第一峯振衣千澗壑回首萬芙蓉霜¶
後餐丹實林邊聽暮鐘野雲自來往何處訪幽蹤¶
　　　寒食郊行風日甚佳¶
城外春光好清明更不同栁烟蘸水面杏酪賣村中樓¶
上吹簫客花邊舞蝶風香塵十餘里步屧任西東¶
螞蟻墳邊路蝦蟇陌上泉新泥銜燕子小雨濕鞦韆村¶
舎紅纒酒遊人白打錢家家知禁火一望少炊烟¶
減衣天漸暖賖酒僕還能樹向谿邊宻山從雨後登冶¶
<pb:KR4f0038_WYG_008-14a>¶
遊春窈窕小困醉瞢騰聞說豐臺近桃花開未曽¶
到寺陪僧話當杯岸野巾放鳶風有力下馬杖隨人社¶
日愁無賴花朝病浹旬清明今又過空負一年春¶
　¶
　¶
　¶
　¶
　¶
<pb:KR4f0038_WYG_008-14b>¶
　¶
　¶
　¶
　¶
　¶
　¶
　¶
　古歡堂集卷八¶
