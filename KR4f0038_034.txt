# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:48.072093
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷三十四
<pb:KR4f0038_WYG_034-1a>¶
欽定四庫全書¶
　古歡堂集巻三十四　　　戸部侍郎田雯撰¶
　　跋¶
　　　讀老莊跋¶
諸子以子稱獨道德南華以經名則老莊之學勝於諸¶
子明矣仲尼猶龍之言尊老氏也人生而靜天之性也¶
感物而動性之欲也漢儒取入禮記遂以為經若使宋¶
儒知其出於老氏則必加譏評矣逍遥遊盡性也齊物¶
<pb:KR4f0038_WYG_034-1b>¶
論窮理也養生主修身也邵堯夫云庖人雖不治庖尸¶
祝不越樽俎而代之言君子思不出其位也楊龜山曰¶
逍遥遊一篇子思所謂無入而不自得也莊子之合於¶
中庸又如此此其所以經也宋儒於漢儒之擬經者皆¶
斥之馬融之論禮樂誕矣束晳之補華黍贅矣揚雲之¶
作太𤣥妄矣史遷之實録司馬彪之九州春秋麟筆之¶
玷矣王通之續書孔衍之漢魏尚書典謨之累矣力詆¶
漢儒不遺餘力而謂之叛經僭經也何哉¶
<pb:KR4f0038_WYG_034-2a>¶
　　　讀孔叢子跋¶
孔叢子抗志篇曰衛公子交見於子思曰先生聖人之¶
後執清髙之操交不敏竊慕下風願師先生之行幸顧¶
恤之子思曰公子不宜也今公子紹康叔之業處戰伐¶
之世當務收英雄保其疆土非所以明臧否立規檢修¶
匹夫之行之時也夫匹夫之行何為者也豈無益於人¶
之家國而故為此言歟又儒服篇曰儒者包衆美兼六¶
藝動靜不失中道如此或病其言之自相矛盾也非也¶
<pb:KR4f0038_WYG_034-2b>¶
亦猶莊子之毁仲尼正所以尊仲尼也非毁仲尼也毁¶
彼假仲尼之道而流為偽儒者也故世之病莊子者皆¶
不善讀莊子者也病叢子者亦不善讀叢子者也¶
　　　讀商子跋¶
商鞅開塞耕戰數篇可謂工於富強之術矣然可用於¶
秦而不可用於魏葢秦之俗敝久矣用之則大治若用¶
於魏則多事更張適足以釀禍亂鞅之去魏而仕秦也¶
豈待公叔座之激景監之言而乃識去就哉鞅曰一賞¶
<pb:KR4f0038_WYG_034-3a>¶
一教一刑揆其㫖亦政刑德禮竝用之意未始非治國¶
之大道也迨慮其説之不行而遂專一於刑雖殘刻暴¶
虐有所不暇恤耳王安石天不足畏之説亦由乎此其¶
積怨蓄禍以至於敗也宜哉甚矣刑名之學不足法而¶
執拗偏倚之用大為世道人心害不可不知也趙良之¶
言曰五羖大夫之相秦也功名藏於府庫德澤施於後¶
世及其死男女流涕童子不歌謡舂者不相杵嗚呼誠¶
賢矣哉¶
<pb:KR4f0038_WYG_034-3b>¶
　　　讀鬼谷子跋¶
戰國之士雋邁譎變者多矣而騁其才氣以自放於文¶
章者唯鬼谷子最著今讀其捭闔反應内揵抵巇飛箝¶
忤合揣摩權謀諸篇抑何竒也大約出自隂符深於老¶
氏而自逞一代之雄此其所以竒耳郭璞遊仙詩云青¶
溪千餘仞中有一道士借問此阿誰云是鬼谷子景純¶
之愾慕其人如此余嘗謂人之經濟學術未有無其傳¶
者儀秦為鬼谷之傳人而縱横之説成房魏為河汾之¶
<pb:KR4f0038_WYG_034-4a>¶
傳人而貞觀之佐顯雖邪正殊途遭時各異其間授受¶
淵源要非偶然也鬼谷子不見於他書隋志始有之唐¶
四庫以為蘇秦之書秦記云周時隱士自號鬼谷先生¶
又世稱鬼谷子嘗有書責儀秦夫何以責之無乃自悔¶
其教之不精而恥彼學之未至歟¶
　　　讀鬻子跋¶
鬻熊楚人年九十見文王王曰老矣鬻子曰使臣捕獸¶
逐麋已老矣使臣坐策國事尚少也文王師之著書十¶
<pb:KR4f0038_WYG_034-4b>¶
二篇前人謂其理致通逺㫖趣恢宏織組仁義經緯家¶
邦實先達之真言為諸子之首唱愚以為其文俚其詞¶
戔必後世偽作之書無足稱述也且其中引魯周公衞¶
康叔年代相去逺甚讀者察之　按賈誼新書所引鬻¶
子七條皆正言確論兹本無之又文選引鬻子武王率¶
兵車以伐紂紂虎旅百萬列於商郊起自黄鳥至於赤¶
斧三軍之士莫不失色今本亦無知為偽書無疑矣¶
　　　讀子華子跋¶
<pb:KR4f0038_WYG_034-5a>¶
晉趙簡子殺竇犢舜華孔子為作臨河之操子華子却¶
其聘而弗顧可謂有知幾之哲矣及其老也館於晏平¶
仲氏著書數十篇言數則本乎易言治則崇堯舜言道¶
則尊孔子斯其為聖人之徒也歟至於符瑞必黜鼎湖¶
有辨尤非春秋之世談天炙轂諸家所可及卒章云宣¶
王時吾宗君實董六師盖程伯休父之後也苐篇中引¶
中行氏已是戰國時人孔子贈一章當是因家語韓詩¶
外傳而傅㑹者讀之疑為偽書焉劉歆七畧叙稗官小¶
<pb:KR4f0038_WYG_034-5b>¶
説以周書為首即晉代所伐冡汲冡周書也今所傳者¶
什之一耳其中言舜囚堯禹距舜伊尹通末喜太甲殺¶
伊尹武王斬紂皆害義傷教之甚太史公信之以斬紂¶
事入史記亦誣甚矣¶
　　　王叔明琵琶行畵跋¶
杜甫觀公孫大娘舞劔器行小序古致錯落姿態竒横¶
如青天數峯晴霞上下入其中莫可端倪申聰山謂詩¶
不大佳取宫中侍女八千人公孫劔器初第一二句而¶
<pb:KR4f0038_WYG_034-6a>¶
已以余評之首四語説盡無餘味連用㸌如矯如來如¶
罷如只是形容套語羿射九日落羣帝驂龍翔雷霆收¶
震怒江海凝清光設想平常五十年間似反掌以下又¶
復太露收處老夫二語音節蹙縮大失驚人本色小序¶
工而詩轉遜矣惟中四句云臨穎美人在白帝妙舞法¶
曲神揚揚與余問答俱有以感時撫事増惋傷白香山¶
琵琶行一篇擴充之脱化粉本於此雅妙無匹所謂分¶
其餘技足了十人少陵所以不可及也¶
<pb:KR4f0038_WYG_034-6b>¶
　　　龍淙帖跋¶
余昔嗜摹官奴帖苦無善本及學之無成亦漸已之曾¶
作詩云十指如椎筆如杵有鬼若踞秋毫顛閉門客謝¶
管城子老研取作支頭磚是也後得涪公墨蹟嗜之更¶
篤又願學焉而未逮余雖不知書而於世之以書名者¶
輒敢論其工拙今在夜郎見范公龍淙帖禇公絶倫遂¶
驚嘆為莫及雪消風柔紅茶花二本大放安得此老解¶
衣槃薄疾書澄心堂百紙餉我耶因並題於巻末春蚓¶
<pb:KR4f0038_WYG_034-7a>¶
秋蛇自顧生悔¶
　　　林處士銘跋¶
此吾友曹生所作為文古奥遒邁有昌黎竒崛之氣熊¶
熊琅琅可誦也内綴數語云儒者數行墨有時珍重慳¶
惜雖重貨不與易強威不能奪韋貫之拒裴均之銘不¶
納萬縑孫盛不懾門户之禍而改枋頭是也余閲之不¶
能無議焉曹生既作此文揆其意又若有所不屑者將¶
自視其文之可傳而髙自位置歟抑恐言之失實貽世¶
<pb:KR4f0038_WYG_034-7b>¶
譙讓而故為支飾脱卸之詞歟考貫之沈厚寡言與人¶
交終歲無欵曲不為偽辭以悦人曹生果如是耶盛與¶
殷浩齊名所著晉陽秋詞直理正稱良史焉不改枋頭¶
雖禍及門户不顧亦非明哲之道區區林處士一銘又¶
大不相侔也夫人有一善之行君子亟稱之吾儒有心¶
救世正藉此以淑人心挽頺俗又往往採片長發之為¶
文章以傳世而行逺況林處士實有善之可稱哉善可¶
稱而已不深知之不為作銘可也銘既作矣而又為支¶
<pb:KR4f0038_WYG_034-8a>¶
飾脱卸之詞吾不解其何説也文章固不可不珍重慳¶
惜也珍重慳惜之太過而文章亦日少封禪書誠文章¶
之大者可數十上乎余曾有詩云少時便愛遂初賦老¶
去終無封禪書聊以述懷亦用譏曹生也¶
　　　石鼓詩跋¶
嘗考以石鼔為周宣王獵碣者韓愈張懷瓘竇&KR2116;也謂¶
文王鼓至宣王而鋟以詩者韋應物也謂成王鼓以左¶
傳岐陽之蒐證之者程琳董逌也謂出宣王時史籀書¶
<pb:KR4f0038_WYG_034-8b>¶
者蘇軾趙明誠也斷為秦鼔合於秦斤秦權又以岐陽¶
秦地秦好田獵是詩作於獻公前襄公後者鄭樵鞏豐¶
也然皆傅㑹之論不足據惟歐陽修辯漢桓靈時金石¶
多磨泐此文細而鋟淺不應二千年尚在又字法古詩¶
與雅頌同漢多博古好竒之士不應畧而不道又隋藝¶
文志録及始皇刻石㜑羅門外國書不應獨無石鼓遺¶
近摭逺其説似矣金時馬子卿則辯為宇文周造焦竑¶
以蘇綽傳證之云周文十一年狩岐陽孝武保定元年¶
<pb:KR4f0038_WYG_034-9a>¶
再狩岐陽命綽倣大誥則詩體倣詩可知然此亦影響¶
臆度烏足為鼓文確論哉予按鼓文有呉人鄰亟朝夕¶
儆惕語周宣時呉未通諸夏安得有此又周之文武無¶
藝祖稱而鼓文又云進獻用特歸格藝祖嘗觀宇文祭¶
河神誥自稱其先世為藝祖且周與陳接壤陳建國呉¶
地故應有呉人之戒由此以言石鼓為宇文周物無疑¶
如執小篆科斗以訂是非則六朝人豈無善摹之者亦¶
未為通論也元馬虛中絶句云獵碣鐫功事惘然摩娑¶
<pb:KR4f0038_WYG_034-9b>¶
壞石臥寒煙昌黎已道文殘缺又較昌黎五百年令人¶
涵泳無盡桐髙詩中互据一説正不妨並存以竢折衷¶
於後之雕摉宏博者¶
　¶
　¶
　¶
　¶
　古歡堂集巻三十四¶
