# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:47.678314
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷十三
<pb:KR4f0038_WYG_013-1a>¶
欽定四庫全書¶
　古歡堂集巻十三　　　　户部侍郎田雯撰¶
　　五言絶句¶
　　　題畫¶
野花藂谷口山翠撲風裾拄杖平橋上臨流㸔打魚¶
　　　舟中作四首¶
谿鳴風雨來漁子窅然去岸上是何村搖竿入深樹¶
霞氣動衣裳水光相暎帶西㸔叠嶂青山在夕陽外¶
<pb:KR4f0038_WYG_013-1b>¶
帆腹飽天風舟輕不可泊崖花無數開林鳥有時落¶
轉篷數村過浴水一鷗圓晴雲如襞絮片片上人船¶
　　　為牧堂上人¶
無本新詩成去謁張韓老秋水蓼花風吹送淮南道¶
　　　題織簾居畫巻為顧麟士先生¶
不見緯蕭人今之畫圖是江雁一行飛拄杖㸔雲起¶
　　七言絶句¶
　　　寓園四首¶
<pb:KR4f0038_WYG_013-2a>¶
門外誰停下澤車西風雁陣一行斜舍人真是閒無事¶
徧數秋葵滿院花¶
短榻低簾官舍虛清流撥剌午風餘秋來自汲長河水¶
種得盆中二寸魚¶
薜荔牆根石徑寒青樽烏帽足盤桓秋來絶少籬邊菊¶
五柳先生未棄官¶
耳熱歌酣夜氣深秋燈涼月正披襟不知雨後藤蘿長¶
半畆垂垂帀地隂¶
<pb:KR4f0038_WYG_013-2b>¶
　　　題畫¶
開遍黃花遶舍秋灣環一水到門流山翁曵杖橋邊立¶
欲向西風駕釣舟¶
　　　詹麗朋恵蘄簟¶
書屋三重曲彔牀庭花經雨一叢香先生官冷心無熱¶
何用琉璃八尺黃¶
　　　題畫二首¶
木葉飄蕭萬壑深疾風急霰響寒林溪邊&KR1042;子欲何往¶
<pb:KR4f0038_WYG_013-3a>¶
寂寂不聞梁父吟¶
春回烟破柳條空村路鞭絲帽影中向晩行人來渡口¶
船頭鴉背夕陽紅¶
　　　再至祖園二首¶
記昔曽逰舊路微酒旗人影送斜暉柳綿踠地濃隂裏¶
隊隊黃鸝塌翅飛¶
稻花蘋葉雨㝠㝠再上將軍袚褉亭百尺長堤一篙水¶
烟中更有數峯青¶
<pb:KR4f0038_WYG_013-3b>¶
　　　同陳學士論詩二首¶
韓有南山杜北征江河萬古各縱橫不聞山谷分工拙¶
讀者何曽得定評¶
劍南萬丈光鋩在坡老堂堂妙入神可笑蚍蝣撼大樹¶
少陵不敢薄今人¶
　　　以詩寄友人代柬¶
臂鷹走馬擲摴蒲對酒當歌美丈夫别後應知頭已白¶
一餐還盡彘肩無¶
<pb:KR4f0038_WYG_013-4a>¶
　　　摩訶寺㸔牡丹¶
前尋黃氏山莊去今又摩訶寺裏來一種逰情消不盡¶
偏逢雨後牡丹開¶
　　　乞歸不得¶
十載為郎老且癯官囊賸有俸錢無自擔書巻歸田去¶
不是知章乞鏡湖¶
　　　丁巳八月同張晴峯移工部郎中戲成四絶即¶
　　　　柬晴峯¶
<pb:KR4f0038_WYG_013-4b>¶
遲暮名場嵗月虛新官例掌考工書相㸔老友悲華髪¶
潦倒同君十載餘¶
街塵抖擻舊朝衫新拜除書又一函似是馬曹原不惡¶
喧豗小吏報頭銜¶
寒㕔花發使人愁何遜清吟苦不休他日兔園標物序¶
官梅東閣在揚州¶
香匳才思劇清狂斗帳濃花每斷腸詩格怪君似韓偓¶
人呼小字是冬郎¶
<pb:KR4f0038_WYG_013-5a>¶
　　　將歸¶
晩菊寒樷病有花西風吹髩雁行斜秋深時節辭官去¶
不待頭綱八餅茶¶
　　　三角店¶
蠻方聞道已休兵何事軍書夜未停土屋柴門三角店¶
愁人七十五長亭¶
　　　閒居¶
從此閒居二十年官休身退可髙眠棲遲農舍甘衰老¶
<pb:KR4f0038_WYG_013-5b>¶
也似東坡比樂天(東坡詩云出處依稀似樂天敢將衰/老較前賢便從洛社休官去猶有閒)¶
(居二/十年)¶
　　　偶閱飛燕外傳二首¶
射雀兒郎雪夜迴趙家姊妹有仙胎逺條館接含風殿¶
玉體橫陳赤鳳來¶
披香博士唾君王百寳車迎妃子粧海上蓬萊嗤武帝¶
求仙只在白雲鄉¶
　　　自題漪亭讀書圖¶
<pb:KR4f0038_WYG_013-6a>¶
水部蕭閒似隱淪亭邊秋水淨無塵一編猶展南華讀¶
可笑詞場毷氉人¶
　清逺如苕霅檀欒即渭川巻簾度沙鳥倚檻集江船¶
　漁父歌相答郊居賦早傳披圖憶田叔幽思滿林泉¶
　　王士禎¶
　茅亭彷彿&KR0712;秋帆萬箇篔簹老未芟可似陶公讀山¶
　海村醪一酌一抽函　書帷安穩薜園深隱几翛然¶
　總廢吟堪笑斵輪太多事先生却自埽蓬心林堯英¶
<pb:KR4f0038_WYG_013-6b>¶
　　　讀温飛卿集¶
一代才名乾&KR0871;子八吟义手亦徒然不敎詞賦陪雕輦¶
空讀南華第二篇¶
　　　茅山絶句¶
東風吹我入山行埜草江烟煖漸生纔買治聾村店酒¶
春禽忽放兩三聲¶
竹裏村烟嫌客過花邊小隊少人知行行自覔山腰路¶
鴉髻雙童杖一枝¶
<pb:KR4f0038_WYG_013-7a>¶
謝客石門太多事卒徒車馬亂紛紛今朝布韈青鞵興¶
莫遣山靈笑使君¶
斜挿梅花烏帽邊小橋風雪劇流連茅山道士不相識¶
錯比襄陽孟浩然¶
衆鳥髙飛雲不開剨然潭底一聲雷待予小試神仙術¶
去割乖龍左耳來¶
行到陂陁坌口邊岸巾小憩緑巖前斜陽流水桃花下¶
忽遇神仙謝自然(見女/道士)¶
<pb:KR4f0038_WYG_013-7b>¶
曳尾何如放浪逰華陽洞在大茅頭他年若學陶貞白¶
不畫雙牛畫一牛(陶隱/居祠)¶
雙髻前行是鮑姑搬家曽見穉川圖今來汲水宅邊井¶
竹子一行松二株(葛洪/井)¶
尋仙我欲學長生狂蹋三茅頂上行安得懸崖縳亭子¶
自吹松火煑黃精¶
　　　龍眠道中四首¶
村落山風作雨絲敺雞放鴨晩烟時人家一帶梅心驛¶
<pb:KR4f0038_WYG_013-8a>¶
水白秧青杏子垂¶
稻畦多似圍碁局流水中間駕小舠囬望桑枝山下路¶
田官蠶女各分曹¶
前路於莵夜捉人朝來野老話溪津寒烟苦竹司徒廟¶
打鼓鼕鼕祭虎神¶
忽見鸕鷀一隻飛漁莊蟹舍雨霏微前年過此曾投宿¶
野店斜陽水四圍¶
　　　五溪橋絶句¶
<pb:KR4f0038_WYG_013-8b>¶
淺流壓石澌澌動怪鳥穿松濕濕啼偶被青山留便住¶
木蓮花下小亭西¶
第九層山路最遙曳笻筋力未全消刺衣數本鉢囊樹¶
撲面一聲婆餅焦(鳥/名)¶
閒拄紅藤採藥行山中瑤草盡知名黄瓟西去無多路¶
九節菖蒲滿澗生¶
直上九峰峰上頭吳頭楚尾大江流他年追憶看山事¶
槐子蟬聲細雨秋¶
<pb:KR4f0038_WYG_013-9a>¶
　　　露筋祠¶
黄頭髙唱水程長甓社風來菡蓞香向夕露筋祠下過¶
土垣瓦屋一垂楊¶
　　　喜吳野人至¶
甓社湖頭蓮葉津輕鷗柔艣水粼粼白髭拄杖斜陽下¶
知是詩人吳埜人¶
　　　避風舘¶
避風舘在江東岸𤓰步颿囬四月初白板小船趁潮上¶
<pb:KR4f0038_WYG_013-9b>¶
櫻桃時節打鰣魚¶
　　　途中偶占¶
層層麥秀桑枝路曲曲小橋流水間馬上不知行幾里¶
垂鞭貪看夕陽山¶
　　　梁谿道中¶
銅斗連聲拍浪婆蒲帆十幅下烟波官艙瓢大無簫鼓¶
只似往來張志和¶
　　　題杜牧尋春圖為吳園次¶
<pb:KR4f0038_WYG_013-10a>¶
春花零落霅溪邊説到尋春亦可憐太守風流今老矣¶
不堪重畫杜樊川¶
紅桃照水似胭脂人影衣香異昔時只合斜陽殘柳下¶
重題一首杜秋詩¶
　　　荅友人¶
酒徒詞社總成虚白首相知按劍餘紅蓼花開秋鴈叫¶
闗門正著絶交書¶
　　　悼虎兒¶
<pb:KR4f0038_WYG_013-10b>¶
迢迢水驛江南夢寂寂黄花九日徂小睡山䕬書屋裏¶
西風凉雨哭於莵¶
樹似髧髦垂兩耳鳥如籹粔賣晴曛秋原野水長堤下¶
新築童烏一小墳¶
　　　移居尊水園祭盧南村先生(並序/)¶
　杏花碎錦甲第空擬金張燕子烏衣風流徒稱王謝¶
　春來秋去短墻喬木誰家物換星移滄海桑田無恙¶
　所以他人入室每興慨於唐風若夫一枝可棲更寓¶
<pb:KR4f0038_WYG_013-11a>¶
　言於莊叟維兹南村先生尊水園者門臨眢井圃接荒¶
　城徑則有三應同蔣詡之築柳何妨五真似陶潛之栽¶
　竹屋紙忩酒痕歴歴青鞋布襪詩思泠泠取杜名亭祀¶
　五郎於窔奥命胥鈔句見子美於羮墻何殊成都橋邊¶
　住東屯而收稻不啻潁昌村裏坐桑下以受風久矣人¶
　琴俱亡悲哉墓木已拱為某所有轉售於余於是啟戸¶
　登堂焚香設座擔書而入老僕操篲頻來剪紙以招先¶
　生吟魂不逺但愧潭潭華屋解嘲錯比揚雄稍喜垂垂¶
<pb:KR4f0038_WYG_013-11b>¶
　官梅東閣堪留何遜然而人非詹尹頻話卜居設使君¶
　作伯通亦須賃廡昔子山江陵客舍乃宋玉之故廬右¶
　丞輞口山莊實延清之舊宅此富兒俗子未許托此數¶
　椽而明月清風常若懸其一榻也况聞蔡邕授羣書於¶
　王粲謝朓割半氊於江郎迬迬傳之其人後日述為盛¶
　事豈特盧敖化去存市㕓之一區田舍歸來賦小山之¶
　叢桂已哉奠澆白墮祭告紫房齋署曰盧亭仍名杜凡¶
　有半弓隙地亟令栽花何少二頃秫田儘堪釀酒南榮¶
<pb:KR4f0038_WYG_013-12a>¶
　北牖馴鶴堦前東柯西枝送鴻天際伶白吾友濁賢¶
　清聖堆塵劉項詞人垓下大風衝口將書抵塞三間¶
　屋願追問字之班用酒消融萬古愁聊效執鞭之慕¶
二百年來無作者廣川今見一先生若教白監涪翁在¶
鳳髓弦膠有定評¶
草屋三間子美亭先生醉卧不曽醒空園竹柏多搖落¶
九㸃齊山未了青¶
前輩風流是我師苦心箋註少陵詩迢遥德水稱知已¶
<pb:KR4f0038_WYG_013-12b>¶
畫扇齋中對酒時¶
三十年前公便死閒庭風月幾經春南村若有先生在¶
小子當為灑掃人¶
　　　題西齋夜話圖(并序/)¶
　西齋三間爐一琴一竹几二酒甕四蠟炬二牀一寛¶
　八尺長倍之堆書數百巻三人相向箕踞坐其上一¶
　人烏衫白鬚揚頦微笑一人褐衣棕鞋慿隱囊似山¶
　澤老癯一人面豐頰圓年獨少旁有侍姬蠻結雙鬟¶
<pb:KR4f0038_WYG_013-13a>¶
　著素熟衣齋外怪石老藤蒼松苦竹寫影忩上堦前¶
　黃菊四五叢大放一童灌花一童守茶鐺為西齋夜¶
　話圖¶
黃菊數叢秋水外老藤一本竹忩前魂消斗帳濃香裏¶
腸斷曉風殘月邊¶
自作新篇付雪兒㸔他紅袖寫烏絲寒亭秪有雙鬟好¶
何用花奴與段師¶
文履輕裾作意新清歌妙舞屬何人老懐寂寞西風冷¶
<pb:KR4f0038_WYG_013-13b>¶
也向燈前賦洛神¶
楓葉蘆花秋氣清不殊憔悴在江城今朝似遇白司馬¶
為弄琵琶三兩聲¶
江南江北暗悲傷嘹嚦西風雁一行最是驪歌聽不得¶
曼聲莫唱小秦王¶
　　　目昏¶
花壓釵頭綴玉蟲燒鐙半夜課書功一般賦得寒儒分¶
何不眼如王濬沖¶
<pb:KR4f0038_WYG_013-14a>¶
　　　耳聾¶
四十八年成老翁一瓶社酒總無功旁人錯怪杜陵叟¶
佯説耳從前月聾¶
　　　齒落¶
豁然第一牙辭去軟嚼牛&KR0008;暗自傷早韭晩菘煨豆粥¶
從今不食大官羊¶
　　　鬚白¶
黒髭換盡白髭生燒藥抄方染不成翻怪西齋圖畫好¶
<pb:KR4f0038_WYG_013-14b>¶
貌予老態太分明(近作西齋/夜話圖)¶
　　　題恵元龍紅豆齋畫巻¶
東禪東畔小園亭曲录眠牀傍短屏牆外半篙溪水白¶
屋邊一畝藥苖青¶
亂藤亞竹不闗門書本茶鐺野興存況是畫來真好手¶
郭熙山子巨然村¶
顔闔黔婁此宅東清貧格調略相同休言破壁無餘物¶
數卷書兼兩石弓¶
<pb:KR4f0038_WYG_013-15a>¶
竒絶一株紅豆樹東禪一日一回過須知樹落詩人手¶
傖父山䕬較若何¶
　　　無題¶
百頃烟波萬緑楊湖邊細雨睡鴛鴦采蓮船去人聲寂¶
又斷蘇州刺史腸¶
　　　春夜觀元龍子益對奕¶
小伶低唱柘枝新一串謌喉妙入神酒過十巡夜三皷¶
不妨我作爛柯人¶
<pb:KR4f0038_WYG_013-15b>¶
手剥黃柑佐舉杯楸枰一局興悠哉贏他紅豆詩千首¶
勝賭宣城太守來¶
　　　題長齋繡佛圖五首(遇暴客/後作)¶
刀俎餘生莫問天如來接引去逃禪名香一瓣三升酒¶
從此長齋繡佛前¶
斷葷戒殺終須記罷酒停歌我不能僥倖佛容為弟子¶
頽唐磊落一癯僧¶
漫空天女散優曇雞唱參橫夢正酣乍醒斜㸔燈火照¶
<pb:KR4f0038_WYG_013-16a>¶
始知彌勒夜同龕¶
嫁得黔婁百不宜何曽舉案與眉齊病中說向山妻道¶
君似維摩法喜妻¶
酒魔詩械亦須清打叠僧包放脚行擬結香山作禪伴¶
竺乾師是古先生(用白樂天齋戒/詩略廣其意)¶
　　　病足二首柬李陶菴¶
芒鞵布襪總成虛孤負春光一月餘眼底花朝動逰興¶
商量舁出小籃輿¶
<pb:KR4f0038_WYG_013-16b>¶
詞場酒社不須閒最苦髙眠日閉闗但有心情何用脚¶
十分狂態白香山(第三句即/用白語)¶
　　　濟南病中遲恵元龍不至却寄二首¶
閒亭風月不多寛村笛山謌酒味酸何似濯纓湖畔好¶
桃花萬樹待君㸔¶
柳黄水緑亂峯青白雪樓邊歴下亭撲地飛花寒食近¶
同君一哭李滄溟¶
　　　移家濟南¶
<pb:KR4f0038_WYG_013-17a>¶
柳條初緑齊河道杏酪新沽濼水邊一輛青油小車子¶
鮑姑在後葛洪前¶
　　　友人書來詢予卜居所在¶
卜居決意在湖鄉風雨春深底事忙近得一廬僅容膝¶
柴門臨水兩垂楊¶
　　　和恵元龍寄目存詩用紅豆齋韻¶
依稀月觀與風亭窈窕花欄又紙屏湖上詩僧清興好¶
坐㸔七十二峯青¶
<pb:KR4f0038_WYG_013-17b>¶
野日山光擁寺門書籖畫粉竹房存他年再入江南路¶
訪爾橙黄橘緑村¶
山薑僧舍㟙峯東為畫新圖行脚同酒注瓦盆寛似海¶
杖挑破衲曲如弓¶
青山白社野情多有日東禪著屐過得遇逺公成一笑¶
溪邊相送又如何¶
　　　海棠八絶句¶
花朝過了無乾日寒食風多絶可憐獨有今宵好佳景¶
<pb:KR4f0038_WYG_013-18a>¶
不晴不雨海棠天¶
今日狂夫分外狂愛花便死亦何妨自逃禪後無他好¶
一事闗心是海棠¶
斜挿一枝烏㡌簷紛紛數片落書籖多情燕子趂人舞¶
解事香醪如蜜甜¶
心情冷淡久成灰強到花邊醉一回多謝海棠解憐我¶
株株爭為老夫開¶
低回&KR0616;事淚沾襟曲录眠牀日苦吟忽遇海棠如快友¶
<pb:KR4f0038_WYG_013-18b>¶
一畨痛飲話知音¶
只宜清坐弄滂葩髙燭紅粧一抺霞急管繁絃須住手¶
莫教唐突海棠花¶
小臣牘奏玉皇前花盛如人正少年爛漫從今不凋謝¶
朱顔長駐酒杯邊¶
倩誰為借䕶花旛誤損紅芳柳氏園安得移來長伴我¶
山薑屋角讀書軒(柳氏園二/株最盛)¶
　　　送周生南歸¶
<pb:KR4f0038_WYG_013-19a>¶
河魚出水論斤賣羅醖傾瓶試入脣初夏眉園好風景¶
鶯啼花落送歸人¶
竹竿小巷三年住硬餅酸虀暗斷腸不是風流蕭思話¶
誰憐顧曲一周郎(謂韓/坡)¶
重重水緑山青裏漠漠蠶絲麥穂邊譜入謌詞塗作畫¶
李營丘與柳屯田¶
野樹櫻桃顆顆紅黃鸝微雨酒旗風疲驢破帽江村路¶
自掃鵞溪粉本中¶
<pb:KR4f0038_WYG_013-19b>¶
　　　九日同恵元龍作¶
新蠏買來十餘輩芋魁掘得兩三筐幅巾短褐秋忩下¶
細讀陶詩醉一場¶
雞肥酒熟野人家小巷茅堂雁陣斜可笑老夫多態度¶
白頭烏帽挿黃花¶
齋厨炊熟菊花糕入箸酸虀似冷淘紅豆吟成詩六首¶
兩人鬭飲亦分曹¶
寒夜城樓打二更四隣碪杵寂無聲一年最是重陽好¶
<pb:KR4f0038_WYG_013-20a>¶
苦茗殘碁坐到明¶
　　　讀東坡集偶題¶
一代文章蘇長公泉源萬斛自稱雄前身直是昌黎子¶
磨蠍由來守命宫¶
文詞弛禁政和年始有眉山墨跡傳道士恰從天上至¶
曽逢奎宿玉皇前¶
小坡著作來儋耳孫覿才名亦絶倫宦者更竒梁守道¶
屬毛離裏説先臣¶
<pb:KR4f0038_WYG_013-20b>¶
恵州禪寺朝雲死也似香山别柳枝寂寞沙洲人不見¶
雲藍小袖又生兒¶
詞桀蘇門六君子風流文采一時新坡公賞識原竒絶¶
元祐年間盡黨人¶
　　　僕逃二首¶
蠻奴散去竟何之冷落休官異往時我愧不如蕭潁士¶
愛他博奥受鞭笞¶
長鬚赤脚無妨去鬻馬騎驢興不違自笑還勝白太傅¶
<pb:KR4f0038_WYG_013-21a>¶
春隨樊子不曽歸¶
　　　油燈¶
三更寒漏不曽眠一椀松肪且自煎翻怪冦公庖匽裏¶
鄧州花燭費多錢¶
　　　九日無菊¶
東籬正直菊花天陶令初歸亦可憐多少白衣來送酒¶
如何不見傅延年¶
　　　對鏡¶
<pb:KR4f0038_WYG_013-21b>¶
只合空山結草廬雪深一尺夜燈虚䝉頭綘帕袍山繭¶
不讀兵書讀道書¶
　　　贈别¶
酒鈎歌扇總闗情不用何戡唱渭城數朶黃花留客醉¶
一林紅葉送人行¶
　　　吕鐵翁恵方舄¶
經秋病卧掩巖荆門外何曽半步行可怪鐵翁太多事¶
一雙解脫與田生(解脫履名/見南史)¶
<pb:KR4f0038_WYG_013-22a>¶
　　　無題¶
河邊有樹是相思裊裊春風初嫁時鳳尾香羅紅豆蔲¶
繁欽合作定情詞¶
　　　送友還蜀¶
渭城斜日連芳草棧道春風送馬蹄叠叠青山㸔不厭¶
雙鴻已下浣花溪¶
萬里宅荒緑樹稠荼蘼開謝幾經秋歸家且酌郫筒酒¶
坐㸔橋邊錦水流¶
<pb:KR4f0038_WYG_013-22b>¶
　　　過臨清¶
王門詞客衛河濵來弔清淵謝茂秦妬爾風流眇君子¶
當年賈扣嫁詩人¶
　　　天雄北郭見人家園中雙鶴¶
我欲開籠縱君去凌風萬里上青㝠世人黒白何曽識¶
悔注從前相鶴經¶
　　　潞王墳¶
石馬荒涼草徑斜殘僧一二少人家陵園今作山腰寺¶
<pb:KR4f0038_WYG_013-23a>¶
落地斑斑雨後花¶
　　　王氏園亭在百門泉南岸¶
茶鐺藥竈讀書堂上下林巒曲抱塘倘許平分三畆宅¶
多栽竹子種垂楊¶
　　　孫登祠二首¶
亂石參差暮靄封有人清嘯欲相從葛巾野服天微雨¶
已到蘇門第一峯¶
牕外忽聞鸞鳯音一聲長嘯上嶙峋嵇康三載從逰者¶
<pb:KR4f0038_WYG_013-23b>¶
翻媿山間作炭人¶
　　　邵子祠¶
一峯突兀挿青天深澗平岡又接連直上堯夫祠畔望¶
白楊老鸛夕陽前¶
　　　見貧道士¶
村口桃花餅餌香橫拖藤杖覔齋糧丹經寫就成何用¶
不信全無辟榖方¶
　　　毘耶寺¶
<pb:KR4f0038_WYG_013-24a>¶
徙倚三株佛院松靜聽雨後講時鐘無端縣令知逰寺¶
偏在夕陽山下逢¶
　　　偶題泉上壁¶
髙山流水路層層帽影鞭絲興倍増兩日百門泉上住¶
相隨只有一琴僧¶
　　　題趙千里海天圖巻¶
海濶天空真快哉神山況有好樓臺世間受用唯徐福¶
奉使求仙竟不回¶
<pb:KR4f0038_WYG_013-24b>¶
　　　題蘇漢臣畫¶
十數嬰兒妙入神水邊逰戲任天真翻嫌㸃爾童心減¶
冠者何須五六人¶
　　　題胡循齋小像¶
梅花百本三重閣紅袖雙姬數巻書詩人住在神仙宅¶
年紀才過二十餘¶
&KR0616;年曽作水曹郎何遜同吟亦不妨今日輸君官閣裏¶
獨添如許好篇章¶
<pb:KR4f0038_WYG_013-25a>¶
　　　臨漳縣¶
英雄作用豈人同帳伎西陵落日中别事看來總遺臭¶
分香賣履是英雄¶
　　　恨這關¶
楚塞原來霄漢間青山一髪入荆蠻子規啼盡行人少¶
風雨瀟瀟恨這關¶
　　　午日¶
安石榴花寂寞開三閭古廟抱荒臺沌陽渡口停舟處¶
<pb:KR4f0038_WYG_013-25b>¶
買得蠻村角黍來¶
　　　陸羽祠¶
烟波淼淼月泠泠雁陣鷗羣散逺汀鴻漸祠邊浮棹過¶
閒挑燈火讀茶經¶
　　　姊歸廟¶
髙唱滄浪沔口東於菟鄉裏弔秋風屈原廟與女嬃宅¶
盡在白蘋紅蓼中¶
　　　食筍¶
<pb:KR4f0038_WYG_013-26a>¶
繡佛長齋已數年武昌況少買魚錢泊舟風雪樊湖口¶
㕘透今朝玉板禪¶
　　　采石磯重登太白樓有感題壁¶
燃犀波動石皆動尺木畫存松亦存再上青蓮樓上望¶
漫天風雪大江昏(二上字/各意)¶
　　　渡揚子江¶
峭帆落日大江流鐵甕城邊葉葉舟遙望三山如有約¶
風濤十里不知愁¶
<pb:KR4f0038_WYG_013-26b>¶
　　　舟發揚州偶感脚疾適友人折柬將赴飲先投¶
　　　　以詩¶
楚尾呉頭行路難二分明月下江干彦威半作襄陽士¶
慚愧齊名釋道安¶
歌舞罇罍一輩新玊鈎斜畔迥無塵蛾眉樓上何妨笑¶
㸔我蹣跚蹩躠人¶
　　　送程梓園歸里¶
水淺風桑十幅蒲潞河楊柳客船孤送君思倩唐寅手¶
<pb:KR4f0038_WYG_013-27a>¶
為作黃山御史圖(梓園有唐伯虎畫/予每索之不得)¶
江上春風路上花計程榖雨可還家寄余寳物還須記¶
十笏隃糜二餅茶¶
　¶
　¶
　¶
　¶
　¶
<pb:KR4f0038_WYG_013-27b>¶
　¶
　¶
　¶
　¶
　¶
　¶
　¶
　古歡堂集卷十三¶
