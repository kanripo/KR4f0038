# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:47.488229
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷四
<pb:KR4f0038_WYG_004-1a>¶
欽定四庫全書¶
　古歡堂集巻四　　　　　户部侍郎田雯撰¶
　　五言古詩¶
　　　濟南分題十六首¶
　　　　鮑山拜叔牙墓¶
&KR0772;窱松路深迢逓成孤往雨濕烏角巾花沾紅藤杖遺¶
跡不可尋但聴樵歌響¶
　　　　由黄桑院歩至扁鵲祠晩登㟙山¶
<pb:KR4f0038_WYG_004-1b>¶
繋馬䇿短笻投憩黄桑院不見采藥人犖确石路轉初¶
夏天氣晴磔磔鳥聲變¶
　　　　栁絮泉訪李易安故宅¶
跳波濺客衣演漾迴塘路清照昔年人門外垂楊樹沙¶
禽一隻飛獨向前洲去¶
　　　　城東五里小清河南岸拜閔子騫墓¶
菰蘆花未吐菱荷葉已香日夕下山椒歸鴉亂廻翔石¶
桴在溪側無風響白楊¶
<pb:KR4f0038_WYG_004-2a>¶
　　　　萊荘觀邊華泉墓碑¶
溪風吹野棠亂落花如雪惆悵青林間淺山埋片碣晩¶
天浄無雲萬峰一明月¶
　　　　自錦繡川尋芍藥至水枝菴僧房茶話(劉函/山先)¶
　　　　　(生讀/書處)¶
泉放竹間溜嵐浮溪上岑婪尾一川花清磬招提深明¶
滅落霞飛俯卬生遠心¶
　　　　韓倉訪白雪樓遺跡¶
<pb:KR4f0038_WYG_004-2b>¶
直過丁香灣便入韓倉谷谷口閴無人鳥聲媚幽獨蘿¶
花絡長松雨晴如膏沐(丁香灣水名/韓倉村名)¶
　　　　栁溝拜滄溟墓¶
鞍山平如屋瓢峯插其傍十里茶臼河野水流泱泱拄¶
杖歩空林松風吹衣裳(鞍山瓢峯山/名茶臼河名)¶
　　　　四風閘訪辛稼軒舊居¶
藥欄圍竹嶼石泉逗山脚風流不可攀誰結一丘壑斜¶
陽甸栁荘長歌自深酌(稼軒有一邱一/壑詞甸栁村名)¶
<pb:KR4f0038_WYG_004-3a>¶
　　　　許殿卿書樓在芙蓉泉西¶
晴霞飛不㫁湖水含泓澄一叢白菡萏無數紅蜻蜓我¶
愛許長史詩思何泠泠¶
　　　　杜康泉上酒樓¶
波緑亂峯青躡屐夕烟颺帘引燕子飛雨過辛&KR0642;放水¶
邊醉易醒花落風潭上¶
　　　　北渚亭拜曾南豐先生像¶
雲髻攅遠岫荒祠抱清灣舴艋隔浦停鸕鷀當我還萬¶
<pb:KR4f0038_WYG_004-3b>¶
頃藕花風收之襟帶間¶
　　　　水面亭南謁薛文清王文成二先生祠¶
小溪架畧彴亭榭如村塢箖箊數百竿緑籜戰風雨裴¶
回未逢人停䇿望遠浦¶
　　　　歴下亭李北海杜子美宴集題詩處¶
修竹不受暑清風几席前鷗鷺既容與草樹復芊眠栗¶
留兩三聲何人恣流連¶
　　　　晩坐來鶴橋聽道士彈琴¶
<pb:KR4f0038_WYG_004-4a>¶
歕薄歴山根遠注自王屋琴聲和泉聲清響滿空谷千¶
載無賞音山鴉鳴灌木¶
　　　　渇馬厓閒歩尋花¶
千尺渇馬厓三□鴨王口㣲雨衣半濕時已寒食後暮¶
投川上村紅桃間緑栁¶
　　　麴¶
醸酒先治麴如榖之初種白墮傳方法牟麥獨可用揉¶
以薑杏汁包猶菰葉糭麴餅十字裂月令三伏仲晝曝¶
<pb:KR4f0038_WYG_004-4b>¶
亭午炎夜滋花露重赤脚長鬚徒不異猿狙衆竹筥榿¶
木盆朝暮相搬弄西村黍将熟新米農父送桑落菊花¶
開浮蛆成數甕車前擁八騶誰復為此夢但結麴生歡¶
不支大官俸對之口流涎樹間秋鳥哢¶
　　　棗¶
棗熟何離離似楊梅盧橘半紅横醉頰全赩勝丹漆鍾¶
山大于瓶羊角甘似蜜當秋綴枝繁愛此庭樹實千頭¶
萬户侯木奴遜其匹撲之滿筠籠雜以梨與栗狡黠兩¶
<pb:KR4f0038_WYG_004-5a>¶
孲&KR3045;上樹無停日飽啖三百顆角争語蹇吃䑛犢勝惜¶
棗未嘗一呵叱商颷起天末落葉感蕭瑟尚想安期𤓰¶
尋仙却衰疾¶
　　　豉¶
我聞合豉法如獺之祭魚五味兼藥材鱗次須有餘餖¶
飣融椒橙調和勝葵蔬大苦載楚辭康伯徴異書方法¶
報山妻匕筯善蓄儲我性厭肥膩老矣黄鵠癯煖胃門¶
冬飲得此心神舒¶
<pb:KR4f0038_WYG_004-5b>¶
　　　芋¶
芋以蹲鴟名取義亦漫漶多怪厭惡鳥僻事何曾見終¶
南大專車蜀都富充饌嬾殘寒火煨誰人取其半十年¶
作宰相鄴侯不貧賤西村蒔兩畦園丁勤澆灌其葉似¶
蒋菰雨後滋葱蒨秋肥滿筠籠擔來泥沒骭朝夕恣一¶
飽狼籍更爛漫慚無龍腦香豈有三城炭芋魁悲遭遇¶
下體等藜莧¶
　　　蟹¶
<pb:KR4f0038_WYG_004-6a>¶
連日太常齋蔬食魚肉寡獨于郭索肥破戒不能舍寒¶
蒲縛數輩無異餉龍鮓見之酒興生老饕貪杯斚雙螯¶
可敵虎菊湯葉盈把彭蜞莫自誤蟲魚熟爾雅兩手何¶
曾閒余真好事者¶
　　　招元龍食餅¶
舉舉江南子讀書不嗜酒静坐紅豆齋自旦輙至酉天¶
風吹滂葩一一落君手吾目僅見之孟生東野後庖厨¶
厭北食南烹我何有且來㸔菊花撐腹噉牢九¶
<pb:KR4f0038_WYG_004-6b>¶
　　　食鱸魚偶作魚出吾鄉馬頰河中土人呼之為¶
　　　　鱸非張季鷹所思者¶
小巷聞賣魚饞涎流未已尺長鱗鬐紅百錢得一尾俄¶
頃匕筯香煮來信肥美名鱸少兩腮非産松江水火鐺¶
煨淡粥老屋夕陽裏不醉不成眠下酒正需此窗前柿¶
葉黄颯颯秋風起¶
　　　鬼車(十二月十六日夜三更/人見之一名九頭虫)¶
鬼車海上鳥翅垂而口張其大如車輪其聲如笙簧參¶
<pb:KR4f0038_WYG_004-7a>¶
錯有十頭羽毛色青蒼天狗嚙其一九頭紛低昻轉軸¶
載百鬼凌空恣遊翔陰風吹天黒破額流血黄血流偶¶
㸃汚人家罹禍殃見火輙驚堕撲燈為隄防癸亥嘉平¶
月此物來何方有人夜見之駭懼互旁皇城柝擊三更¶
衆星没無光嘔啞推一車魑魅排兩箱一口出一聲參¶
差和宮商羣雁落蘆灘霜笳鳴戰場怪哉九頭虫其毒¶
勝虎狼我欲持彎弧殺之遺路旁不則揮長戈逐之至¶
扶桑鴟梟與鵂鶹種種非吉祥安得杲日昇天清來鳯¶
<pb:KR4f0038_WYG_004-7b>¶
凰常讀廬陵詩鬼車有數行亦如玉川子蝦蟆見篇章¶
誌怪為此辭不嫌鶴脛長¶
　　　蘇門山拜孫登像¶
小峯石一拳大峯壁千尋山椒風雨聲如聞鸞鳯音我¶
坐長松下一彈龍脣琴嘯臺抱斜陽俛卬悲古今¶
　　　順風(道士洑北阻風三日岸有甘寜祠因禱焉/禱畢風便半日行二百里快甚作詩紀其)¶
　　　　(事/)¶
鴉鳴道士洑霧埋馬鞍村舟澀苦寸移風逆江水昏譬¶
<pb:KR4f0038_WYG_004-8a>¶
彼鞭病犍服箱駕壊轅二三操枻者柁旁背曝暄瑟縮¶
泊㫁崖買米續夕飧逍遥歩土岡白葦吐花繁針墖矗¶
破廟周遭繚敗垣僧雛揖我入紺殿兩重門甲胄一将¶
軍環珮一嬋媛歴乆享血食儼然神枋尊前棔懸蘷鼓¶
後廡飄鈴旛野衲前致辭顔如老醉髠云是甘興霸夫¶
婦雙古魂殘碑未可辨漫滅僅半存有請弗我拒數錢¶
具炙膰剪紙擊瓦磬酹地傾窪罇願借飽帆颺如鳥縱¶
髙鶱祭畢歸&KR0008;舸風便長年喧解䌫衝巨浪又如快馬¶
<pb:KR4f0038_WYG_004-8b>¶
犇須㬰二百里兩岸聞啼猿北人非利渉只宜坐巾軒¶
矧乏濟川才環堵守丘樊自哂豚蹄祝感通非所論或¶
者惜鈍滯破屋愁鳶蹲作詩答神意殘雪照戍墩布衾¶
冷于鐵飲釂聊自温¶
　　　豬婆竜(舟泊半夜水湧數丈濤聲如鼓幾溺幸/免晨起眎之髙岸為深潭矣舟子曰此)¶
　　　　(豬婆竜也作/詩紀其事)¶
偶犯垂堂戒艤舟寒港曲奔岸髙于山削壁平如屋夜¶
漏支四更一聲震地軸轟電巻蜺虹猛獸嘯林麓石崩¶
<pb:KR4f0038_WYG_004-9a>¶
成沸淵沙潰為深谷江豚鼓鬛遊千百相觝觸幾使舟¶
中人盡作新鬼哭天明詰三老宛似凍龜縮云是豬婆¶
竜乆於泥中伏往昔用兵時旌旗飛萬斛曾此嬰其鋒¶
俄頃遭溺覆聞之空歎息蠢狶誰所蓄豈同遼豕白不¶
堪孫𢎞牧世有屠竜手慎勿逞狂毒篷窗為此辭波面¶
飄滕六¶
　　　采石作¶
江干木末亭中流瀉清漾泠泠新月白横拖烟水上獨¶
<pb:KR4f0038_WYG_004-9b>¶
坐鳥聲寂㣲茫聞漁唱快哉臨汝郎風情何幽暢詠史¶
動髙吟文藻秋濤壮詎期運租船有客忽相訪千載素¶
心人勝事不多譲花垂慈姥暝潮生牛渚漲大雅豈復¶
作臨風懐謝尚¶
　　　和楊龜山此日不再得¶
此日不冄得抱道學庚桑培風無夭閼萬里何蒼茫龍¶
見與雷聲泰定發天光凛若冬渉川向榮復春陽勿謂¶
大隗迷鑿枘劃圓方入世掃蓬心疑義晰毫芒江海王¶
<pb:KR4f0038_WYG_004-10a>¶
百谷善下斯足臧神全兼天遊墜車亦無戕平生慕斵¶
輪所得但粃糠自求寡尤悔豈知壑澤藏竹梧髙百尺¶
蘭虈擅孤芳筦嗃而劍吷舌柔而齒剛可知木雁間處¶
之心旁皇大雅猶可作汲古樂綆長歐冶&KR3732;湛盧騄駬¶
馳康荘發嘯風林中斑斑虎豹章安肻逐羣兒觜距夸¶
專場蠻觸徒紛紛鞭後如牧羊天地一槖籥魚筌輙已¶
忘栩栩動眉鼻腹實骨能彊辟彼泛滄海宜先理舟航¶
更如植嘉樹培根枝易長讀易探妙㫖消息間存亡塵¶
<pb:KR4f0038_WYG_004-10b>¶
嬰費晷景跳丸良可傷訂頑更砭愚志在希狷狂¶
　　　月下登象山得静字¶
雨殘日已黒林深四山暝理䇿沿溪行不復辨流影衆¶
峯跫然來青靄紛造請風定猿鶴睡月浴松杉静解衣¶
生㣲涼孤亭如小艇¶
石筍立千尋風潭鋪百頃山下尋水源松花落人頂波¶
平菱錢斑溜蹙沙鬚静岩缺動白痕林寂坐夜丙引泉¶
啜兩盂長嘯㗳林嶺¶
<pb:KR4f0038_WYG_004-11a>¶
　　　陸子静祠¶
伊昔陸夫子臨水一開顔疏流澤荆民烟巒恣迴環青¶
螺黏屐齒紅藤垂花鬘泉聲與峯雲収之襟幘間長揖¶
謝靈蹤側耳聞潺湲¶
　　　䝉惠二泉¶
二泉相伯仲接踵城西隅其色如玻瓈其味如醍醐重¶
輕差毫釐澄甘本無殊一自地肺瀉一從石腹刳一渟¶
潄玉池一溉稲花渠荆門山麓郡茲水民所需緬懐桑¶
<pb:KR4f0038_WYG_004-11b>¶
苧翁水事理不麤何其竟闕畧未一置郵符我來探泉¶
脈水鳥向人呼襟披亭榭曠意與烟霞俱落花餌山麛¶
垂竿釣遊魚安得三五夕留連浣塵軀(荆門城西曰象/山兩峯比峙争)¶
(髙皆四十丈轔輑開張下有二泉北䝉南惠一山根石/竅清浮滴瀝一地中滃然纍纍如貫珠於是鑿石為池)¶
(縛竹為亭花木禽魚周遭掩暎而荆人往往遊嬉於其/間夫泉出山下曰䝉涓涓不息漸成江河有䝉養之道)¶
(焉恵者膏澤旁流其利自溥昔陸九淵領州牧以二泉/之細流而易竭也因禱於山遂至汪洋萬頃可以灌溉)¶
(蓄洩享其利而無旱澇/之虞荆之人徳而祀之)¶
　　　菉蘿山五百字¶
<pb:KR4f0038_WYG_004-12a>¶
漢南佳山水廼有菉蘿峯㧞地亘百里仸僑千萬重一¶
峯初來謁褰開行其中嵐靄首相引逶迤随短笻俄歘¶
衆峰至無數青芙蓉石與人争路嶂挿天鬬雄廻矚衣¶
色變堆身空翠濃俛卬各因依偪塞復玲瓏吟狖不住¶
啼哀湍無停衝沅水貫其腹晝夜相磨礱夸娥未崩壊¶
狡獪而靈通礉礉聲弗息只疑兩耳充岩乳所滴瀝獅¶
象蛇龜龍合掌二古佛瓔絡坐軒&KR0146;上有貝葉幢下有¶
怪石供日午逐峯侣捃摭難形容前者數間屋後者兩¶
<pb:KR4f0038_WYG_004-12b>¶
石弓左者雁鶩羣右者虎豹叢凹者杵臼缺凸者汲塚¶
豐昻者觸天柱圓者養鶴籠小者千鈞弩大者萬斛艨¶
立者魚復陣行者桓典驄來者細侯駕去者彭澤蹤紺¶
者翠色羽赩者丹葉楓黝者螺子黛黄者蜜房蜂斑斑¶
如鳯凰離離如螮蝀如沉香小亭如館娃舊宫如修眉¶
穠緑如蟬鬢鬅鬆如醜女生癭如病夫潰癰如老僧拄¶
杖如道士鞠躬如説法寳誌如搬家葛洪如五神車送¶
如三素雲烘如賔客對揖如劉項交鋒如禡牙開張如¶
<pb:KR4f0038_WYG_004-13a>¶
㳫潮汎渢如旌旗壁壘如馬同車攻如捫蝨談席如送¶
船分風如勾連阡陌如罷亞稑穜如天女散花如俊鶻¶
摶空如盆罌俎豆如城闕鼓鐘奇葩既芬郁喬木何鬱¶
葱雨後葡蔔白沙邊躑躅紅百尺垂髯杉五粒摩頂松¶
石櫃鳴竹雞潼汸眠水犎蝴蝶大如斗狐狸化為翁混¶
沌妙結搆惨淡施鬼工神仙互盤踞窟宅環西東我行¶
一筍兠憑虗駕長虹平生所罕覯開拓萬古胸療治此¶
痼疾焚香謝蒼穹前訪瀹鼎池跫然遇瞿童暫與衆峰¶
<pb:KR4f0038_WYG_004-13b>¶
别清嘯日下舂¶
　　　白馬渡¶
江緑如么鳯山黒疑鴉軍鳥道疏一髪巨靈逃斧斤側¶
行貼壁轉半嶺蕩層雲徑仄左足欹在外懸二分浪翻¶
奔崖動風落石紛紛圓鷗戯激湍鳴鼉衝夕曛晩霞一¶
望收歴亂黏衣帉¶
白馬立波面日晴生浪光岩腰連谼腹四圍互開張忽¶
見鸚鵡飛翠粲明羽裳江澄同一色上下風廻翔人静¶
<pb:KR4f0038_WYG_004-14a>¶
數龜魚山喧聒松篁石經與水志半在桃川陽(嵇康琴/賦新衣)¶
(翠粲纓㣲流芳班媫妤/自悼賦紛翠粲兮紈素)¶
　　　雞鳴關¶
清浪以西山山塞寡罅漏竒險曰雞鳴疇復出其右豈¶
有狗盜侣於茲矜解后一夫當萬夫設關不嫌陋棧軟¶
如懸絙徑虗似引脰下瞷深千尺上通小一竇㟙崿逞¶
㦸矛枯乾少文繡潛蛟曝鱗鬛蒼犵立巖岫淡日摇黒¶
光陰風無白晝新鬼舊鬼哭内蛇外蛇鬬混沌初闢時¶
<pb:KR4f0038_WYG_004-14b>¶
無乃太錯謬輿夫告孔瘁息肩臨斥堠我馬亦虺隤蹀¶
躞失歩驟思遣項羽㧞開拓俛宇宙(雞鳴關孟嘗君事/又燕太子丹事太)¶
(史公引事多同亦如李廣/熊渠子蘓武張騫之類也)¶
　　　石花¶
㶁㶁三岔河矗矗萬仭砦劃然地勢開烏川合一派兩¶
厓古所劈峭立山不壊清和四月半湍流忽滂湃斑斕¶
石上花初發巻如蠆望之塗朱紅晴霞落天外竒葩三¶
五夕小者復漸大十里數百叢赤城罥青靄或圓如羽¶
<pb:KR4f0038_WYG_004-15a>¶
輪或浮如颷斾經旬色㣲黄淡寂餘殘瀨天女采花去¶
瓣蕋不可丐水漲畏蛟鼉觸舟多水怪洎夫水落時花¶
空已難再熒熒壁蘚光離離無根蔕獨於遠眺宜巨靈¶
何狡獪¶
習安山水佳紅溪抱緑岑無如石花竒疑是優曇林安¶
得凌首夏洄溯一相尋挐烟駕漁艇泛泛斜陽沉馮&KR0642;¶
息浪鼓高栁鳴幽禽繫花衣帯間紅霞滿清襟汲水胭¶
脂井晩炊還孤斟月上沿厓行往聽三潮音¶
<pb:KR4f0038_WYG_004-15b>¶
　　　關索嶺作¶
吾足右跛跎一人纔餘半畏登百尺樓况復凌霄漢茲¶
嶺箭峯直勢傾一柱觀花鬘叠似螺嵐光鋪如練鳥徑¶
只綫垂誰為假羽翰泠泠清風吹躡級倐無算兩腋盪¶
閒雲籃輿張風幔樹杪度午鐘依㣲露僧院畇畇竹嶼¶
寛肺肺泉珠灌茶話已移時坐乆烏巾岸格磔鳴不休¶
思逐山禽㪚層層上上頭峯冐明霞亂古麛驚客跳戍¶
旗隔樹㫁小雨白㲲濕晩店青䕸爨髙吟行路難夜涼¶
<pb:KR4f0038_WYG_004-16a>¶
生寤歎¶
　　　生兒¶
半百年又六龍鍾不自量嬰疾非一種况復乆瘴鄉老¶
矣玉川子添丁詎所當陶然萬里外湯餅羅酒漿抱送¶
謝孔釋簫竽賽竹王面黧如木老準豐兩耳長生於夜¶
郎地名汝以夜郎¶
小伶撥檀槽殷勤擎玉巵裊裊鴨蹠花瓶中三兩枝堂¶
上客莫喧聽余前致詞老蚌山薑男雲藍小袖兒計年¶
<pb:KR4f0038_WYG_004-16b>¶
十四五是翁七十時那見成名日遶膝聊娛嬉我友送¶
書來兼恵弄麞詩囅笑搔白頭紛紛落髩絲¶
　　　雨中移菊¶
低雲冐夕嶺殘霤鳴簷間移來東籬花繁英不可删彭¶
澤抱㣲尚風流思一攀登樓望飛鳥日暮何時還¶
　　　題徐道冲小像¶
漫空作風雨寒溜下髙林誰将五十弦弄此泉石音非¶
無車馬客趺坐自長吟¶
<pb:KR4f0038_WYG_004-17a>¶
平生山水懐所得良不淺予之膏肓疾未一遇和扁躭¶
此爾何為悠然㑹心遠¶
　　　題黃硯芝太史黄山采芝圖¶
合牡午睡清雨過庭樹沐有客跫然來下馬入深竹手¶
招黄海雲岔涌山䕬屋¶
麝煤廷珪法荈蕺龍團香歙州風物佳青山潜攜將朅¶
來掘芝還松花撲衣裳¶
　　　送劉沛原南歸十首¶
<pb:KR4f0038_WYG_004-17b>¶
不遇勾龍爽誰是展子䖍劉生神逸姿飛動春毫顛峯¶
巒與花鳥排闥來我前¶
文有韓退之詩有杜子美書有顔魯公畵有吳道子我¶
欲位置劉能事吳可擬¶
絹素粉墨多一角數遠峯山童持線車放鳶凌春風子¶
不作此態無乃太冬烘¶
抱縑而請者日相躡于門将以為襪材俗子安足論黙¶
坐賞音希茗熟香爐温¶
<pb:KR4f0038_WYG_004-18a>¶
顴頰加三毛神采在襟帶優孟學叔敖差可以意㑹虎¶
頭阿堵説翛然筆墨外¶
為予作畵圖麥光二十幅黧面白髭鬚衰老何其速天¶
女散竒葩亂落山薑屋¶
魍魎呼我前魑魅立我後我行入鬼方其鬼可與友笑¶
客擔逺簦滿山揶揄走¶
白者千里雲黒者萬重巒上合下不開㳫連如一山夜¶
郎山水窟子乃逰其間¶
<pb:KR4f0038_WYG_004-18b>¶
驢渉筝笛浦船過濡須溪遥眺毛公山日下千峯西雪¶
葉撲衣裳村烏寒不啼¶
好手米㐮陽遺跡今無恙不聞淫哇聲花飛墨池上何¶
時一行吟閒拄紅藤杖¶
　　　度曲¶
東坡不如人其一曰度曲從來顧曲者千載周郎獨聲¶
音之道㣲㣲鋩别雅俗今日梨園部狂吠堪捧腹思洗¶
筝笛耳悠曠聽琴筑此事有源流歴遡飛虎僕權輿三¶
<pb:KR4f0038_WYG_004-19a>¶
百篇繼騷清且淑砰訇古樂府節奏傷刺促六朝格再¶
變艷詞隣桑濮截句喝小鬟叶以絲竹肉寒天醉旗亭¶
畵壁同蠻觸盛唐擅名塲餘子皆錄録元人競相尚百¶
種曽一讀文固造平淡俚語亦粥粥玉茗負逸才筆健¶
比黄犢天池四聲猨藻采過潘陸百子山樵作風流自¶
馳逐粲花主人編力追大雅躅籜菴最後出南北調嫺¶
熟合拍九宫譜譬車行有輻玉貌繡衣兒引吭苦伸縮¶
手持銅綽板鹵莽尤秃速聊城一趙生其人如淡菊興¶
<pb:KR4f0038_WYG_004-19b>¶
餘曼歌發消我愁萬斛季札昔觀樂古音猶可復山薑¶
作此詩偶爾蛇畵足¶
　　　題友人小像¶
清揚巻髭鬚衣衫滿烟霞科頭坐片石如泛星河槎天¶
風吹面來泠泠落松花¶
扛鼎太麤豪腐儒一蠧魚周郎不羈人年紀三十餘南¶
山射虎歸雪夜讀道書¶
　　　痩詩五首¶
<pb:KR4f0038_WYG_004-20a>¶
種竹不如人食肉那能多醫俗與消鄙用意亦錯訛㡌¶
寛帶落日骨骼相戛磨對鏡出面顔况兼髩毛皤吁嗟¶
山澤癯老矣復如何¶
少壮曾幾時跳丸實可憐長繩不能繋忽忽六十年但¶
餘皮骨存膏明悔自煎已痩不再肥粟藥兩無權祗合¶
騎黄鵠凌風作癯仙¶
狼倉入京雒人半不予識髭白雪皚皚鴉黒不存一枯¶
槁已朽木暮景何太逼譬彼蠧魚乾尚自穿書穴獵獵¶
<pb:KR4f0038_WYG_004-20b>¶
北風吹體僵如寒鐵長史論書法古肥不可及¶
左車第二牙如葉脱枯桑哆口飲人乳可笑一張蒼糠¶
籺殊不惡煨芋亦何常縱縻大官粟翻似眠首陽天女¶
散花圖寫照費較量自厭龍種態㸔來心感傷¶
臂鷹而來者豪俠少年子髯㦸森開張下馬入燕市㸔¶
渠面團團快意乃如此傖荒吾瘠骨稜稜日凸起肥白¶
如瓠壺今生良已矣多病沈休文飯顆杜子美¶
　　　題梅桐崖洗桐圖¶
<pb:KR4f0038_WYG_004-21a>¶
泠泠宛溪水亭亭嶧陽木奴子弄軍持浣滌媚幽獨月¶
上無絃琴斜照一庭緑¶
孤坐六尺藤梳頭觀周易琴髙溪口花敬亭峯頂石水¶
淫意何為桐君有潔癖¶
　　　嵩陽觀漢柏二株¶
一栢在觀前一栢在觀後我來坐披襟自朝輙至酉老¶
人上古槎又遇龎眉叟¶
其上有艾衲其下有茯苓知幾千百年未了嵩峰青吹¶
<pb:KR4f0038_WYG_004-21b>¶
笙上栢巔天風何泠泠¶
只似雛松肥耻同老檜癯緑浄不可唾日與風雨俱上¶
有餐术人結巢道&KR0008;腴¶
觴咏怡我情塊然如帝江烟霞成痼疾峯巒復舂撞尤¶
崍皆凡株無此龍鱗雙¶
崈髙來靈祗見之應相揖栢顧不重耶将軍有揖客可¶
笑列頭銜吾為老栢惜(諺云漢封将軍栢猶之東/岱大夫松也其事不經)¶
何年有此栢暎帶於此山雄辭山水經雕捜奚以刪安¶
<pb:KR4f0038_WYG_004-22a>¶
得酈與郭補註於其間¶
　　　李膺墓¶
來尋元禮墓襄城大道旁龍門不可見山勢遥相望郭¶
范同銷歇因之心感傷低回上馬去四野天茫茫¶
　　　淮井¶
朝至胎簮麓午登胎簮巔車馬與卒徒蹔留淮井前其¶
水深尺餘其下通潛淵踰此滙衆流漰渀成長川千蓋¶
衆峰雲忽落巾幘邊更有幽嵓花吹來風自便風聲與¶
<pb:KR4f0038_WYG_004-22b>¶
水聲濏濏復濺濺披衣坐井欄我懐良愜然¶
　　　龎雪厓郎中招飲棗花寺分曲字¶
雨餘空翠濕古槐漲新緑招提三五株葉肥如膏沐塔¶
院放棗花午風散芳馥不知何鳥□樹間如琴筑酒人¶
脱㡌衫吟客追潘陸徙倚佛閣前撰杖縱游目逺山㸔¶
一角閒雲飛其腹向西更數峯蔽虧悵叢木意愜來蓮¶
社地僻尋阮曲老衲送歸輿寺門立癯鵠¶
　　　題眷西堂為處士閻再彭先生¶
<pb:KR4f0038_WYG_004-23a>¶
卜栖枚叔里家在雷首陽旅雁已南飛閒雲復西翔垂¶
垂書帶草兩地鄭公鄉¶
客位置箕帚一老羲皇民風流不可攀漉酒遺葛巾云¶
誰之思歟西方有美人¶
　¶
　¶
　¶
　¶
<pb:KR4f0038_WYG_004-23b>¶
　¶
　¶
　¶
　¶
　¶
　¶
　¶
　古歡堂集巻四¶
