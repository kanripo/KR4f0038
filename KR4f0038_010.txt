# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:47.614328
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷十
<pb:KR4f0038_WYG_010-1a>¶
欽定四庫全書¶
　古歡堂集巻十　　　　　戸部侍郎田雯撰¶
　　五言排律¶
　　　徐聲孚先生席上痛舊¶
大雅誰能繼風流夙欲探登堂腸已熱灑涙意多慚雪¶
葉飄逾大梅花放正酣負薪親道貌操麈接髙談話舊¶
身全痛迷途事半憨河陽曾綰綬葉令乍停驂雲擁軒¶
轅嶺溪同鈷鉧潭閩江通僰笮蜀道苦鳬蠶捉虎城常¶
<pb:KR4f0038_WYG_010-1b>¶
閉鳴琴俗乍諳可憐巖邑小誰信土泉甘巫女粧如鬼¶
蠻奴走似甝水竒疑沸鼎樹醜類垂鬖何日飛仙舄終¶
朝禮佛曇天心寧有意人事詎能叅鵩鳥形偏惡桐鄉¶
祀可擔城邊花寂寂原上草毿毿月古烟雲壞山昏瘴¶
癘含一船徒有骨八口總無甔竹箐荒祠廟鼪鼯竄帳¶
龕艱難累寡母涕泗抱丁男哀狖啼寒雨饑鴟立老楠¶
望雲心更碎掛劍客何堪杖履當年夢人琴地下函摳¶
衣&KR0570;拜跽長號哭聲三¶
<pb:KR4f0038_WYG_010-2a>¶
　　　王浮梁殉節詩(王名臨元辛丑/進士聊城人)¶
小縣彈丸地倉黄苦用兵¶
廟堂策上將臣節見儒生白羽馳軍壘青山巻義旌天¶
空烽燧㫁秋老鸛鵞鳴罵賊寧甘辱捐身豈為名孤魂¶
還激烈羣盜莫縱横雨過江烟漲村深鬼火明詩書終¶
不愧何必涕沾纓¶
　　　上西河先生¶
駟馬門庭峻西河道綂傳醇儒存正誼理學守真詮經¶
<pb:KR4f0038_WYG_010-2b>¶
濟源流徹儀刑動靜全勲庸垂宇宙胸臆括山川閱歴¶
官途久操持素志堅從來甘淡薄到處拯顛連以儉成¶
亷矣唯清乃惠焉建牙方上谷单騎忽江邊特進尚書¶
秩新兼司馬權波澄淮泗水霞起豫章天所過真能化¶
相期解倒懸位崇分陜日名重保釐年驛路塵初滌江¶
村花欲然聞雷曾失箸飲馬亦投錢告誡心良苦瘡痍¶
意獨憐人皆矜晩節誰復酌貪泉最惜齊傖鈍還思魯¶
縞穿罷官不歸去日侍絳帷前¶
<pb:KR4f0038_WYG_010-3a>¶
　　　南陽武侯草廬¶
上宛連長陌茅堂枕碧岑遙岡有遺跡斜日逺相尋趺¶
立碑如笏鋒尖墖似鍼藕花紅片片淯水綠沉沉管樂¶
才堪並孫曹恨不禁出師前後表梁父短長吟八陣縱¶
横法三分慘澹心鼎湖遺詔痛白帝鬂霜侵徐庶逃名¶
蚤譙周仇國深人亡誰是鏡臺廢不彈琴廬在終抛置¶
行間歎滯淫七禽渡瀘水五丈泣秋砧龍去仍疑臥鴉¶
飛正撲林蜀桑凋自昔漢栢老存今侍從多閒鬼飛鳴¶
<pb:KR4f0038_WYG_010-3b>¶
有大禽空廊憐鼠餓叢木怪蟬瘖蟋蟀懸髭上狐狸語¶
殿陰劉禪真弱主陳壽豈知音淚盡人扶拜塵嬰雨滌¶
襟蒼茫新埜路策馬去駸駸¶
　　　陽明祠落成詩¶
年少非凡竈波瀾是大儒(昔人云沿/波討瀾)文章真挺㧞事業¶
不枝梧經術探微奥人倫立楷模官從驛吏謫路向夜¶
郞趨箐黑人行少雲黄鬼晝呼抗言飛瘴雨流恨聽山¶
鴣石墎身心契竜塲歲月徂庭頻來鴃舌書可射封狐¶
<pb:KR4f0038_WYG_010-4a>¶
何陋清嘲解寅賔道貌癯晴嵐半軒白斜日一川烏每¶
作竒才歎(先生每一疏入晉溪抱/孫披閱之輒歎曰竒才)空憐善後圖知音勞¶
典午貝錦恥狂奴偪塞遺祠破蒼茫勝國吁名臣新建¶
少前輩晉溪無剝蝕搜殘碣精靈謁大巫娉婷防妬忌¶
魑魅苦揶揄莎沼安魚婢風亭放鼠姑綠匀含竹粉紅¶
膩妥桃鬚地酹蠻官酪笙吹僰女蘆四山夕排闥悵望¶
蹋春蕪¶
　　　太室山二十韻¶
<pb:KR4f0038_WYG_010-4b>¶
奥宅縈河洛神臯亘昊穹羣山横地軸名嶽位天中海¶
涌三華日人呼萬歲嵩敦龎元氣抱峭㧞巨靈通伊闕¶
雲難㫁西都賦不同漢唐封禪没篆𨽻蘚碑空玉鏡來¶
羣帝金壺傍老翁何須探宛委應不數崆峒南北東西¶
嶽坤離大小熊星辰連六合爵秩冠三公毛羽珍禽集¶
蘡䔄瑞草豐吹笙尋子晉采藥羨盧鴻九節菖蒲碧千¶
花躑躅紅巖開泉澒瀉月隱樹䑃朧玉冊沾微雨龍旗¶
撼曉風祠官燔坎立祭器太牢充青鉢懸神榻黄芝滿¶
<pb:KR4f0038_WYG_010-5a>¶
絳宫兩堦森檜栢四壁走蜺虹際盛干戈偃祈年稼穡¶
功小臣&KR1050;祀典杲日上峯東¶
　　　壬子分闈即事¶
京兆承恩重詞臣拜詔來宫花迎寳幄鈞樂佐霞杯玉¶
勒香塵動珠旗日影廻簾幃分鏁院燈火映高槐乙夜¶
青藜合長天水鏡開五經叅博士十駕擢英才鷹隼隨¶
風下璠璵入手裁旁求收竹箭翦拂走龍媒氷鑑歐陽¶
陋春鞭祖逖催敢忘辛苦地盛典喜趨陪¶
<pb:KR4f0038_WYG_010-5b>¶
　　　召試應制¶
雉扇紅雲動龍池碧液澄香飄銅鶴篆花映玉壺氷朝¶
謁趨鴛鷺班聯列股肱旗飜朱䍑尾烟䕶綺疏稜謨誥¶
唐虞合臣鄰稷契稱朝曦浮綠字夜被賜青綾已見羣¶
英富猶思薄海徵舜門千載闢漢詔九霄承詞賦呉都¶
豔風斤郢匠能波瀾巫峽水氣概臂韝鷹書喜彈冠上¶
車看攬轡登誰甘依井渫那肯老樞繩稠叠弓旌出紛¶
連元凱升珮搖溫室樹劄給剡溪藤雨露恩方洽璠璵¶
<pb:KR4f0038_WYG_010-6a>¶
價倍増雅醇唯董子駢麗是徐陵子舎歸方穏詞塲力¶
未勝半年慈母膝兩月水衡丞園渉存三徑巖棲架百¶
層荷衣裝舊槖書簏束行幐夜漏鷄人唱春山豹霧蒸¶
丘樊辭薜荔宫闕倚崚嶒月盡神珠照峯青錦瑟馮衆¶
材無賤棄豈守讀書燈¶
　　　奏㨗¶
鉞授巴陵將兵屯天岳峯荆南頻送喜江漢復朝宗露¶
布傳三㨗羸俘按九攻詩人歌枤杜軍幕照芙蓉楯鼻¶
<pb:KR4f0038_WYG_010-6b>¶
馳蠻檄雷文勒景鐘時方七德舞險豈一丸封巨浪風¶
雷合長林鵝鸛&KR1240;瀟湘春有雁壁壘夜無烽褒谷連秦¶
塞賔郞抵楚墉汨羅垂大角雲夢下高舂騎突江花碎¶
旌飜驛樹濃乞降餘部落飲至樂從容勞苦東山意飛¶
揚細栁蹤羊腸嚴斥堠鐵鏁截艨艟屢下蠲租詔堪憐¶
芻糗供自今消戰伐婦子課春農¶
羽檄蠻方達官軍轉戰勞峯連天嶽險浪湧洞庭高早¶
見收邊郡遙聞鏟賊壕黄雲空壁壘青草散風濤王者¶
<pb:KR4f0038_WYG_010-7a>¶
師無敵元戎氣自豪妖狐已就縛封豕欲何逃戈矟衝¶
晴雪樓船掣巨鼇長敺通貴竹畧地控臨洮騎突濃花¶
戍颿懸細雨艘瀟湘波上下衡霍勢周遭兵氣延竜塞¶
威聲伏虎韜三苖消瘴癘萬里入旌旄部曲停枹鼔轅¶
門照寳刀但聞探盗穴知不犯秋毫當殿痌瘝意頻年¶
婦子號澤蒸雲夢雨¶
詔下楚江臯册府元功壯專征閫外操風詩歌杕杜獸¶
錦賜蒲桃廟算規模濶神驅羽衛牢昇平七德舞送喜¶
<pb:KR4f0038_WYG_010-7b>¶
薦春醪¶
　　　貢獅子應制¶
南軸狻猊貢雕題瘴海來金剛夸異質烏弋豈凡胎宛¶
足騰猺洞斑文映斗魁嘄陽真挺抜嶺表鬱崔嵬尾掉¶
風生箐山鳴晝起雷熊羆須早避兕象莫相猜月照槃¶
匏館秋高戲馬臺豈甘同玃狢未肯學駑駘北望遵王¶
會南荒歴刼灰樓艎浮萬斛颶浪簸千堆使者鬚髯古¶
蠻衣氎罽裁綺錢盤翡翠椎結罥毰毸頫首螭㘭下呼¶
<pb:KR4f0038_WYG_010-8a>¶
嵩鶴禁隈表須重譯上宴許膳夫陪甲帳傳銀甕仙莖¶
賜露桮樂浪偕館舎日浴共裴囘報謁鷄人唱辭朝驛¶
騎催天連溟渤濶客泛斗牛廻紫舌車書集洪罏雨露¶
該騶虞遊上苑犧象鏤雲罍喘問三春犢祥徵八尺騋¶
虞人勤䕶惜愛此不羣材¶
　　　人參應制¶
&KR0537;海黄雲伏醫閭紫霧函靈祗藏雨露元氣抱巉巖瑤¶
草何年種芝苖㡬處劖披榛凌絶嶺採玉帶長鑱土厚¶
<pb:KR4f0038_WYG_010-8b>¶
三根椏泉肥九折嵒蠶頭甘可嚼龜息坐宜銜癭老龍¶
蛇縮髯蒼虎豹饞&KR1713;砑埋澗谷軫轖覆松杉為藥功偏¶
太呼人格不凡苓脂凝琥珀薤葉走麋麙雁下盧龍塞¶
風懸鴨綠颿□鮮使者貢周禮膳夫監自異尋常值何¶
妨什襲緘丹中珍有托籠内物應芟美足侔雙璧時方¶
頌五咸¶
聖朝無賤棄聲價邁瓊瑊¶
　古歡堂集巻十¶
