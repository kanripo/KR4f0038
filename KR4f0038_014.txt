# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:47.694398
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷十四
<pb:KR4f0038_WYG_014-1a>¶
欽定四庫全書¶
　古歡堂集巻十四　　　　户部侍郎田雯撰¶
　　七言絶句¶
　　　儀真縣¶
松牌絲網架江頭叢緑新篁傍水樓一片風帆三十里¶
買魚煑筍到真州¶
　　　聞欵乃聲¶
魚槮勾連蠏斷明江潮半落月痕生扣舷漁父知人意¶
<pb:KR4f0038_WYG_014-1b>¶
故作烟波襖靄聲¶
引釣楓林小艇行使君腸斷此餘聲昔人招隱詩中語¶
不及江干漁父情¶
　　　洧川縣¶
孤城十里一川斜零鳥村深有數家士女不來無芍藥¶
牛欄豚柵蜀葵花¶
　　　季札掛劍處¶
打麥場邊土一堆輪囷老樹立荒臺世多張耳陳餘輩¶
<pb:KR4f0038_WYG_014-2a>¶
不信延陵掛劍來¶
　　　貴人鄉(新埜/縣)¶
隂鄧深村半夕陽至今猶説貴人鄉菜花滿髻農家女¶
作意風流嫁帝王¶
　　　白河舟行¶
柔艣輕帆細雨中行行漸入漢江東一篙浴鴨跳珠水¶
兩岸&KR0183;楊少女風¶
　　　樊城¶
<pb:KR4f0038_WYG_014-2b>¶
炎塵撲向馬蹄生愁問襄陽路幾程買得小舟能蕩漿¶
柳烟連雨入樊城¶
　　　襄陽絶句十二首¶
雨柁風旗渡漢江行幐結束獠奴扛鹿門此去無多路¶
上岸騎驢訪老龎¶
曽讀漢南耆舊傳風流凋謝說先民眼中不少雍州客¶
誰是一人誰半人¶
豈有鴆人羊叔子卻憐沉水杜征南殘山破廟豐碑在¶
<pb:KR4f0038_WYG_014-3a>¶
長嘯一聲天蔚藍¶
草草登臨夕陽舘題名闕略負山川自從李白王維死¶
愁殺能詩孟浩然¶
如泥爛醉習家池拍手銅鞮倒接䍦不羨山公饒逸興¶
盃前妙有葛彊兒¶
烟匏雨笠路層層水放晴光霞氣蒸獨怪詩人皮襲美¶
清吟何必在松陵¶
溪雲山雨半糢糊一幅灰堆總畫圖我欲收來為粉本¶
<pb:KR4f0038_WYG_014-3b>¶
前村交付米於菟¶
直上宜城望大江杜康臺畔水淙淙魚泔買得十千尾¶
酒劑篘來二百缸¶
香匳漬粉句消魂才思清狂宅尚存一代詞人段成式¶
山間别業木𤓰村¶
六月炎天我欲愁刺桐花下住行舟才經宋玉墳邊路¶
風雨刁騷便似秋¶
水南刺史有層臺豚犬兒郎事可哀岸幘呼風歌一曲¶
<pb:KR4f0038_WYG_014-4a>¶
幾年不見野鷹來¶
山前説是仲宣家眢井殘樓落照斜曳杖尋來無别物¶
一叢鴨蹠雨中花¶
　　　買二鯿魚¶
行到蘆花扈業邊酒錢分作買魚錢白泔紅乙真肥美¶
二尾槎頭縮項鯿¶
　　　崔婆井在伏波廟左¶
崔婆有酒如清乳虚白頻來似野雲村嫗學仙太多事¶
<pb:KR4f0038_WYG_014-4b>¶
如何不飲馬將軍(世傳崔婆善釀酒仙/人張虚白日來飲之)¶
　　　辰州伏波祠¶
新息何夸拜大侯據鞍事業歎荒丘傷心馬革英雄語¶
此老終輸一少游¶
　　　麻溪伏波祠¶
椒房何例獨無君豈謂壺頭未䇿勲村廟尚存香火地¶
五溪蠻不負將軍¶
　　　夜郎城¶
<pb:KR4f0038_WYG_014-5a>¶
拚得新篇詩百首消來村市酒千觴漫言鬼國無人到¶
李白何曽不夜郎¶
　　　龍標城¶
雲山寂寂水茫茫㸔來真覺有離傷詩人謫作龍標尉¶
孤客愁猿伴武陽¶
　　　沅州¶
江西橋上市烟稠吹笛迎神夜未休為作楚南風俗記¶
火雅竹祖是巫州¶
<pb:KR4f0038_WYG_014-5b>¶
　　　龍淙絶句和眉山四首¶
晴日臨池夜講經一畨風雨正堪聽老龍亦學吾儕事¶
脱手神通墨瀋靈(墨雨/菴)¶
山中藥草恣幽尋宛轉溪頭入徑深鴉髻童扶到峯頂¶
紅藤杖拄下坡心(宛轉/溪)¶
山吐晴嵐水放光(用白香/山語)行行人影又衣香一叢菡萏¶
橫波面兩隻鸕鷀立石梁(石香/橋)¶
獨於山水不能亷屐齒苦遭泥絮沾雪後倘來尋此石¶
<pb:KR4f0038_WYG_014-6a>¶
須隨馬耳露雙尖(卧/石)¶
　　　黃鸝¶
栗留狡獪有心情忩外&KR0183;楊故弄聲吟罷欲眠支午枕¶
兩三囀罷報詩成¶
　　　示女¶
挽鬚索餅常憐爾(昔汪蛟門譏余/云公有愛女癖)歎息隨翁萬里逰莫¶
衟從軍非汝事木蘭曽戰黒山頭¶
　　　悼亡絶句四首¶
<pb:KR4f0038_WYG_014-6b>¶
竹樹蕭蕭絡緯鳴秋聲總是斷腸聲可憐淚似黔州雨¶
一月眼無三日晴¶
彈指傷心不可論幾畨剪紙向黃昏青松白墖烏川水¶
招爾棲禪寺裏魂(朝雲葬恵/州棲禪寺)¶
粉黛消沈晝掩扉香山衰病舊吟稀楊花鶯語年年事¶
樊子逐春何處歸¶
柝響鴉啼夢不成小樓風雨夜縱橫山䕬寂寞挑燈坐¶
不向樽前聽艶筝¶
<pb:KR4f0038_WYG_014-7a>¶
　　　春鐙詞八首¶
春聲一沸夜如雷報到寒花帶火開三寸酸黃柑價賤¶
木𤓰村裏並傳來¶
濟火祠前試綺羅奢香驛下舞婆娑夜郎塞路人如蟻¶
大半畨童僰女多¶
城北城南接老鴉細腰社皷不停撾蹋謌角牴蠻村戲¶
椎髻花鈴唱采茶¶
白納烏䝉舊有名水西柳畔是竜坑奚官金勒連錢馬¶
<pb:KR4f0038_WYG_014-7b>¶
串作花燈蹀躞行¶
火樹星橋取次㸔硃書銀牓太平歡小鬟鸚鵡調香粒¶
一老獮猴掛釣竿¶
雪後梅緐小雨涼連宵摒擋鬭新粧街泥不怕沾裙屐¶
蜀廟燒香賽竹王¶
米家鐙樣巧工夫記得熈筌好畫圖十二屏風燒寳炬¶
幾枝紅涙作珊瑚¶
江郭風流未可期紫泉春冶似當時願將鐙火年年事¶
<pb:KR4f0038_WYG_014-8a>¶
話與烏蠻父老知¶
　　　啞泉¶
一竇沄沄碧沼連直從石壁弄潺湲世情不欲多饒舌¶
拚得山腰飲啞泉¶
　　　盤嶺坐竹下示僧¶
大竹千竿絶頂峯攫風籠雨緑隂濃山僧休縱貪饞口¶
玉板停㕘赦籜竜¶
　　　眉山餽乳餅¶
<pb:KR4f0038_WYG_014-8b>¶
山店餦餭飽即休甘心枕麴藉糟丘一盤白乳紅牙餅¶
不比尋常寒具油¶
　　　元江㯽榔¶
土蠻只作尋常食方物原同蒟醤餐可笑穆之誇富貴¶
㯽榔一斛貯金盤¶
　　　入滇得食物三種¶
羅池柑子十分黃洱海弓魚二寸長為補滇蠻風土記¶
香梨更比木𤓰香¶
<pb:KR4f0038_WYG_014-9a>¶
　　　鷓鴣羮¶
雲安驛畔夕陽明竹鬼祠前夜雨聲最是鈎輈聽不得¶
山厨熟煑鷓鴣羮¶
　　　眉山恵紅茶花二本¶
九瓣重心一抹霞戎戎冒雪到山衙今宵不倒春蛆瓮¶
孤負滇南二本花(來書云此花九瓣/重心色似丹霞)¶
　　　食署中櫻桃甚酸¶
西園木蜜多佳味北地林禽勝爾曹可笑山薑一饞口¶
<pb:KR4f0038_WYG_014-9b>¶
八千里外噉櫻桃¶
楊梅盧橘尋常有紫李黃𤓰分外甜偏戀櫻桃二三樹¶
飽嘗酸味不知嫌¶
　　　薔薇花五絶句¶
無數山禽朝格磔一畨春雨暮紛拏官齋寂寞沈吟立¶
㸔徧薔薇滿架花¶
瑟瑟絲絲絶可憐紅鬚緑刺弄春烟分明一段蜀江錦¶
鋪在竹忩晴日邊¶
<pb:KR4f0038_WYG_014-10a>¶
引得春駒太多事倒飛斜舞十分狂憑誰繪向東風裏¶
半是徐熈半趙昌¶
漢女新籹别様裁石家錦幛兩邊開薔薇不受閒評品¶
山館清吟埜客來¶
堪笑香山老居士花開將爾當夫人我唯一㸔一回醉¶
消盡缾中麴米春¶
　　　小樓成自賀詩¶
南榮磊磊三拳石西户衙衙二本松突兀小樓無長物¶
<pb:KR4f0038_WYG_014-10b>¶
滿堆書卷似髙峯¶
　　　摘香櫞¶
庭前樹子比簷長大者如拳九月黃書案堆柈三十顆¶
茶烟花氣助清香¶
　　　送馬乾菴將軍移鎮四明(辛未/三月)¶
十三年久住潮陽一髪青山入夜郎皷角迎來才幾日¶
四明海上去堂堂¶
村口牛桃花似雪水邊鴨蹠葉如釵犵童&KR1325;女來相送¶
<pb:KR4f0038_WYG_014-11a>¶
十部諸羅次第排¶
山秃川烏白納城麾前二萬鬼方兵風流儒將文章伯¶
三十登壇是後生¶
胭脂井上佛桑開黒猓城邊打獵回大食刀横初歇馬¶
梨園子弟請詞來(結用/唐句)¶
一畨花信過清明擘柳風前客欲行如此蠻春堪戀否¶
木𤓰婪尾麥沖餳(木𤓰村名/麥冲橋名)¶
雨後鄭花花滿開坐談虎帳共徘徊清香畫㦸森兵衛¶
<pb:KR4f0038_WYG_014-11b>¶
蘆酒夕傾三百盃¶
英雄去領浙江軍冷落孤飛天末雲君已封侯須退避¶
醉鄉銕劵䇿吾勲¶
知章祠畔七千里赤雁蒼鱗未可憑飽噉江瑤歌舞夜¶
將軍可憶老中丞¶
　　　客有傳余選姬者訛也作詩解嘲¶
孤雁涼雲九月天安心閉户坐枯禪名園不少堪逰處¶
怕見秋花老少年(老少年/花名)¶
<pb:KR4f0038_WYG_014-12a>¶
　　　題毛生青錢硯¶
毛生詩名三十年數巻排成甲乙編聞道西園新例出¶
端州石鑄五銖錢¶
　　　題王中齋像¶
壺注三升索郎酒席堆一巻陶潛詩怪他無事髙歌放¶
咄咄王郎斫地時¶
行路不捶朱雀桁辭官豈戀白雲曹風來裂帛湖光淨¶
嵐湧翠微山格髙¶
<pb:KR4f0038_WYG_014-12b>¶
　　　讀蔡廓傳¶
平世三公蔡濟陽辭官何事太清狂當時得遇徐干木¶
紙尾連名似不妨¶
　　　餽歳贈殷彦來(有序/)¶
　餽歳見東坡詩都下紛紛率以笋橘登柈其直踞巨¶
　鯉雙兔之上獨殷子彦來綺情敏思矜其富才於除¶
　日自卯訖酉餉予雜體詩十五篇長鬚絡繹而至復¶
　柬尾一截云雙藤倚户都無事頻致詩篇到綘帷自¶
<pb:KR4f0038_WYG_014-13a>¶
　笑門生非餽歳何煩剥啄慁公為予觀其意良厚以¶
　眎華靡舂磨似不及也因題句報之頌椒燒炬更皷¶
　添撾予猶留連其詩不置云¶
玉板熟㕘嫌味&KR0611;木奴冷擘帶酸嘗何如殷子新詩美¶
餽歳敲門十五章¶
　　　題徐大臨宫詞後¶
石城雀巷夕陽時輦道苔封没舊基却怪徐生偏作態¶
野花黃蝶譜宫詞¶
<pb:KR4f0038_WYG_014-13b>¶
玉樹凋殘曲莫傳後庭寂寂幾何年可堪南渡無愁客¶
並入寳摩新詠篇¶
白頭飛盡夜啼烏天寳遺聞記得無曲項琵琶聲未絶¶
蠟流寒淚作珊瑚¶
何處凄清五十絃侍兒錦瑟最堪憐玊溪生亦荒唐甚¶
浪道春心託杜鵑¶
　　　讀賈誼傳¶
服鳥長鳴遇合難洛陽年少興䦨珊平生心事堪流涕¶
<pb:KR4f0038_WYG_014-14a>¶
何用區區䇿治安¶
累牘連篇上䇿難長沙一去涙空彈書生可怪真多事¶
已治安云未治安¶
　　　讀李泌傳二首¶
衣白山人侍從回兩京事業不羣材魯連范蠡何堪比¶
更有麻姑送酒來¶
大雪今年占斷春花飛寒食正愁人憑君重改中和節¶
不賽勾芒二月神¶
<pb:KR4f0038_WYG_014-14b>¶
　　　讀庾開府集題六絶句為倪舍人魯玉¶
江表才華早絶倫咸陽關外更清新令狐不解文章妙¶
浪道蘭成是罪人¶
青絲白馬下臺城著作徒然擅重名可笑繁華朱雀巷¶
東宫學士夜屯兵¶
掘尾旗明野火寒風流小庾楚江干郢州刺史無情甚¶
不記當年斷袖歡¶
文采分鑣哲匠能才名北地儘堪稱王郎亦是南朝客¶
<pb:KR4f0038_WYG_014-15a>¶
不少詞人温子昇¶
草荒宋玉悲秋宅老憶鄉闗更不堪别館都亭空灑淚¶
傷心故國是江南(庾信江陵所居/是宋玉舊宅)¶
楊子伽藍未足多酈元藻思更如何玉臺新咏殘編在¶
妬殺徐家小寳摩¶
　　　清明¶
蝦蟇泉上放風筝白髪城南少此行閉户孤斟婪尾酒¶
今朝六十一清明¶
<pb:KR4f0038_WYG_014-15b>¶
　　　清明雪¶
滕六今年大無賴春風花信興蹣跚羊孚不用多饒舌¶
向火&KR0183;簾準備寒¶
　　　題桃源圖二首¶
官罷逰行不可招一編山海最無聊此公多少傷心處¶
不獨區區苦折腰¶
藉口桃花可避秦辭官彭澤豈無因督郵寃死憑誰訴¶
公是天資刻薄人¶
<pb:KR4f0038_WYG_014-16a>¶
　　　讀張浚傳¶
南宋虞張可並陳魏公才望倍嶙峋紫陽評論無虚謬¶
也為南軒一輩人¶
　　　讀盧懐慎傳¶
丞相憂時上疏迴饑寒妻子亦堪哀聲名縱讓姚崇輩¶
不是尋常伴食才¶
　　　讀袁紹傳¶
董公健者遭呵斥䑕子紛紛不足論最是英雄饒氣概¶
<pb:KR4f0038_WYG_014-16b>¶
橫刀長揖上東門¶
　　　閱焚椒録¶
十香詞譜管絃中多事伶官入後宫上下常遺千載恨¶
乙辛直似漢江充¶
　　　讀張良傳三首¶
雷轟一擊動長安辛苦先生欲報韓女貌兼工神鬼術¶
不然十日索何難¶
圮上尋來多詭異從逰何處脫風塵赤松黃石無名姓¶
<pb:KR4f0038_WYG_014-17a>¶
勾引留侯是一人¶
商山不少採芝翁埋伏它年羽翼功一旦漢庭來四皓¶
其人久在素書中¶
　　　讀司馬相如傳¶
犢鼻褌寒四壁荒風流犬子擅詞場才人自古誰能料¶
好色翻成諫獵章¶
　　　題鼂錯授經圖¶
女兒侍坐一翁旁口授須臾二十章疑有舛訛遺漏處¶
<pb:KR4f0038_WYG_014-17b>¶
鼂公杜撰兩三行¶
鶯聲婭姹語糢糊九十衰翁記得無留作後人辛苦事¶
聱牙讀得費工夫¶
削地談兵負異才不教遺籍没秦灰典謨訓誥傳經學¶
術數説從何處來¶
　　　讀劉穆之傳¶
十人饌設百圅彊眼底賔榔只暗傷自是遭時才調絶¶
五官並用太夸張¶
<pb:KR4f0038_WYG_014-18a>¶
　　　題樊川集後¶
破例憐才千古事髩絲禪榻幾年春遭逢更有天池子¶
也似揚州薄倖人¶
苕溪水戲尋春日洛下筵開選伎時崔李看來真有意¶
分曹御史最能詩¶
才名誰似張公子文采風流是一班左袒詩人多習氣¶
不須輕詆白香山¶
自是詩翁矜格律鳳凰得髓舊編存一般俎豆先生處¶
<pb:KR4f0038_WYG_014-18b>¶
慷慨論兵又罪言¶
　　　城西溪上¶
山脚泓澄丁字斜跳珠波動亞枝花烟中直似江南景¶
只少舲聲軋軋鴉¶
春水泱泱鴨頭緑桃花樹樹胭脂紅岸聲髙唱烏鹽角¶
沙陣斜飛白勃公(烏鹽山歌名/勃公水鳥)¶
　　　上已雪¶
三月三日雪風豪寒㕔&KR0183;簾擁絮袍水邊袚褉逰人寂¶
<pb:KR4f0038_WYG_014-19a>¶
作意新豐酒價髙¶
追憶昔時上已日吹螺走馬春城南桑榆可怪六十一¶
鶯蝶空憐三月三(十時/深切)¶
　　　偶咏¶
意匠經營體别裁不須刀尺剪詩材深愁花鳥無消息¶
㑹待庾徐温李來¶
　　　柬雪塢上人¶
林杪鐘聲憶去年髙槐新緑寺堂前敲門好句今來少¶
<pb:KR4f0038_WYG_014-19b>¶
可怪范陽無本禪¶
　　　訪髙鍊師¶
自笑山薑見事遲鈍根聞道是何時那堪生意甘衰白¶
才訪天壇老鍊師¶
　　　再讀庾信集題後兼贈魯玉¶
自是西崑體最妍詩家誰敢著吟鞭南朝北使風流歇¶
莫恨無人作鄭箋(元遺山詩云望帝春心託杜鵑佳人/錦瑟怨華年詩家總愛西崑好獨恨)¶
(無人作/鄭箋)¶
<pb:KR4f0038_WYG_014-20a>¶
　　　題四夢傳竒後¶
天風綺藻散餘霞前輩臨川著作家自是詞人風味别¶
堂前一樹白茶花¶
　　　老態¶
龍鍾老態暗傷神輕薄紛紛不敢嗔昨日偶從市朝過¶
黒髭人笑白髭人¶
　　　崇效寺坐雪塢上人三語軒茶話四首¶
雨後禪闗滿緑苔殿松枝榦接庭槐此身商略無歸處¶
<pb:KR4f0038_WYG_014-20b>¶
故向空門佞佛來¶
只堪茗椀對爐熏鐘皷幽聲日暮聞宰相十年非我事¶
不須煨芋太殷勤¶
皷子花繁徧寺開空腔欹柳抱經臺詩僧少小山間住¶
不是佯狂老萬回¶
僧雛三兩刈葵根眢井淘泥補斷垣吾帶昨宵歸酒肆¶
笑留詩句在山門¶
　　　易水¶
<pb:KR4f0038_WYG_014-21a>¶
燕丹孟浪欲圖秦誤事田光自禍身此老何嘗一錢值¶
樊將軍首送他人¶
舉朝送客歌聲苦塞破蕭蕭易水濵可笑燕丹謀大事¶
遍招屠狗賣漿人¶
　　　石皷¶
紛紛論古總徒然獵碣橫排太學前石老如人深歎息¶
從他聚訟幾千年¶
　　　四月八日¶
<pb:KR4f0038_WYG_014-21b>¶
却忘今日佛生日供奉清齋不敢停手自焚香童掃地¶
一枝婪尾挿窰瓶¶
數聲清磬佛排衙竒事明朝向客誇簾外雙來新燕子¶
忩間三放晩蘭花¶
　　　郊行雜詩六首¶
勾欄四面䕶花旛數朶含烟日正暄自笑操持無定力¶
一叢芍藥便銷魂¶
參差舍北舍南樹髙下溪前溪後橋根老顛冬新舊葉¶
<pb:KR4f0038_WYG_014-22a>¶
土温半夏兩三苗(顛冬即/天冬)¶
才騎牛背橫吹笛又上魚牀坐釣鴻眼底春光滿得意¶
飛揚䟦扈邨兒童¶
鼗皷人搖還自響紙鳶低放忽天髙世間游戲難憑事¶
只合摸稜聽爾曹¶
鞭絲帽影野風低斗酒雙柑席地齊翻怪黃鸝非曉事¶
一邊啼不傍人啼¶
淺白深紅處處栽井欄畦畔接豐臺可憐野蝶癡愚甚¶
<pb:KR4f0038_WYG_014-22b>¶
飛上肩筐入市來¶
　　　贈賣花人¶
紛紛徐趙邊黃譜日日隂晴風雨懐獨有賣花人不俗¶
辛勤愛惜是情差¶
　　　讀董仲舒傳¶
公羊一巻至今存千古醇儒道自尊繁露何縁傳異術¶
陰陽水火閉城門¶
　　　見賣花者隨一犬戲作¶
<pb:KR4f0038_WYG_014-23a>¶
都市繁華何劇哉趨炎逐臭莫相猜金張第内錢如許¶
人賣花來犬亦來¶
　　　讀陸賈傳¶
坑焚滲漏笑強秦劉氏功慿馬上臣掾吏武夫兩行隊¶
中間迂腐一詞人(陸生在漢初頗有文藻自新語外有/春秋後語南中行紀又著感春賦盛)¶
(引典誥今雖不傳而文心雕龍載/其目實為子虚上林之先鞭也)¶
　　　晉人¶
連甓何勞少虚日思鱸藉口觸秋風陶潛本意求書解¶
<pb:KR4f0038_WYG_014-23b>¶
阮籍多情溺酒中¶
　　　戲題鍾馗嫁妹圖二首¶
烏巾紅帕槿花埀官府猙獰鬼𨽻隨識破形骸天色曙¶
鍾馗笑是一終葵¶
旌旗簫皷擁香車窈窕官娃玉不如漏盡鐘鳴花影散¶
一封誰寄大雷書¶
　　　城西人家園亭六首¶
園林十畆百花宜芍藥迴廊竹短籬不似吾園惟種菜¶
<pb:KR4f0038_WYG_014-24a>¶
晩菘早韭野鳬葵¶
壓牆平仲君遷樹夾路辛&KR0642;黒丑花數對蘧蘧飛夢蝶¶
一池閣閣呌官蛙¶
龜榼鴟&KR0642;自咏觴輪蹄城市豈相當人生受用村間住¶
不但花香土氣香¶
牧豎村翁曉事難等閒草木作竒觀小犍夕繫槐隂下¶
可笑齊呼黒牡丹¶
殘山剩水足留連自昔曽名小輞川不合王維裴迪死¶
<pb:KR4f0038_WYG_014-24b>¶
詩人零落一千年¶
梓澤蘭亭往事空無端感慨立花叢洛陽重補名園記¶
第一休誇富鄭公¶
　　　題清流濯足圖¶
客星軼事儘堪傳垂釣磯頭用意堅商略江清勤濯足¶
故人好上帝牀眠¶
　　　讀崔浩傳¶
桃簡原來才藝絶甲兵壁壘自填胸平生合是留侯侣¶
<pb:KR4f0038_WYG_014-25a>¶
只少功成訪赤松(浩以張/良自比)¶
　　　題梓花巻五首¶
葉如&KR0034;簜菖蒲緑子比㯽榔枸杞紅千瓣呉江霜葉下¶
一張蜀錦夕陽中¶
春雨亞枝靺鞨濕(文同朱櫻詩翡/翠一盤紅靺鞨)幽禽啄地燕支斑溪¶
紅風暈溶溶水天碧霞鋪瑟瑟山¶
看去熈昌真妙手吟來徐庾好詩篇青牛匽卧三十(時/深)¶
(切/)樹渌蟻經營一百船¶
<pb:KR4f0038_WYG_014-25b>¶
屏風花疊湖邊宅卵色天烘北墅亭虎梓蒼根十圍大¶
鼉江逺岸數峯青¶
鹿苑輞川寧寂寞河陽梓澤豈銷沉欲邀閒客騎驢去¶
坐聽先生抱甕吟¶
　　　新寓小樓¶
樓小勝于屋數間阮家四壁不須刪雪晴卷幔斜陽下¶
飽看西南一角山¶
　　　冬夜招揆哉石樓魯玉彦來文子小飲五首¶
<pb:KR4f0038_WYG_014-26a>¶
錯水村醪那足嘗寒㕔佳客訪山薑淹留午夜非多事¶
摒擋詩人入醉鄉¶
吾曹只合老糟丘盃底纔消十數籌街皷三撾仍鬬飲¶
酒龍不許病垂頭¶
可惜今宵苦無蠏持螯左手竟成虚商量須助吾豪興¶
脫帽燈前讀漢書¶
一串珠成夜若何欵冬花放傍簷阿小伶按板無新曲¶
未譜蕃釐觀裏歌(石樓著瓊花夢傳竒/都下梨園爭演之)¶
<pb:KR4f0038_WYG_014-26b>¶
老來不醉眠難穩月落參橫酒力増抖擻朝衫知有誤¶
己拚明日懶晨興¶
　　　題六如狸奴圖¶
唐子毫端多狡獪貌生得意四狸奴縱非贋本何堪賞¶
不是姬王八駿圖(時購馬/甚亟)¶
　　　題虢國夫人夜逰圖¶
十隊紅旗喝道來八姨逰宴夜初回入宫見姊應低語¶
莫信人間有馬嵬¶
<pb:KR4f0038_WYG_014-27a>¶
　　　題赤壁圖¶
曹公橫槊蘇公賦殘壘寒江夕照黃詞客英雄兩竒絶¶
不須成敗說周郎¶
　　　題野鷹來圖¶
三品荆南實下材獵名厨俊總堪哀已知豚犬全無用¶
何處野鷹呼又來¶
　　　題秦虢二夫人承召逰華清宫圖¶
楊家姊妹貌相當並馬朝天鬭艶粧如此傾城好顔色¶
<pb:KR4f0038_WYG_014-27b>¶
䝉塵不悔是三郎¶
泉煖花明落照紅登牀舞馬御樓通笑它赤鳳輕相妬¶
不與昭陽故事同¶
　　　題羯皷圖¶
喫虛誰復笑三郎(喫虛見李義/山定子詩)日醉佳人錦瑟傍但惜¶
華清宫樂沸半聞羯皷半霓裳¶
　　　題畫虎圖¶
馮婦其如技癢何皮毛牙爪勢嵯峩看來爭似狸奴種¶
<pb:KR4f0038_WYG_014-28a>¶
只是人間鼠輩多¶
　　　白翎雀歌辭¶
空齋雪葉撲簾來閒撥檀槽數舉盃一曲清商白翎雀¶
牕前蠟淚已成堆¶
　　　論詩絶句¶
元音太古絶文辭十五國風天籟吹可笑後人蛇畫足¶
辛勤束晳補笙詩¶
李蘇作俑創河梁三百遺編儘可傷不少詞人拾殘瀋¶
<pb:KR4f0038_WYG_014-28b>¶
誰敎孺子唱滄浪¶
駢麗隋梁芻狗陳蘭成才調果清新作詩不用呉均語¶
雜記西京誤幾人¶
阮子詠懐陳感遇柳州一派又蘇州讀來五字成真賞¶
可並江河萬古流¶
氣麤語大排詩卷長慶齊名已盛傳白傅變成新格律¶
老元剽盜秪堪憐¶
韓老何當遜孟郊寒蟲偏不厭寒號涪翁别是江西體¶
<pb:KR4f0038_WYG_014-29a>¶
前輩東坡效爾曹¶
谷量石計各紛紜跋扈飛揚可張(去/聲)軍何日援琴彈蕩¶
什長留風雅在河汾¶
世無沈謝曹劉輩摹索何難暗得之作者滿前一丘貉¶
徐陵善忘是吾師¶
羣兒謗口聚蚊雷唐宋判將僞體裁拈出誠齋村究語¶
無人解道讀歐梅¶
說鈴書肆不堪稱白葦黃茅&KR0316;可憑世上西塗東抹手¶
<pb:KR4f0038_WYG_014-29b>¶
驪珠探去有誰能¶
琢肝鉥腎費尋思攤飯澆書病不支揀取前人篇什讀¶
老來白陸最相宜¶
吾鄉邊李有前民趵突泉頭墨蹟新眼底漁洋蠶尾外¶
詩人空作濟南人(元遺山云有心/長作濟南人)¶
　　　乙亥除夕前四日偕諸子陪漁洋先生宴集陸¶
　　　　揆哉郎中寓齋即事漫題四絶句先是殷子¶
　　　　彦來以石花魚見餉故篇首及之¶
<pb:KR4f0038_WYG_014-30a>¶
石花魚帶石花香紅乙層氷一尺長縮項槎頭何足比¶
清吟却憶孟襄陽¶
披綿黃雀頭顱美不數螯肥郭索雙珍重南烹初下筯¶
十分酒興動春缸¶
樂府風流竟絶倫譜來宫徴亦清新蕃釐觀裏逰仙夢¶
羨爾嶔﨑磊落人(演瓊花/夢傳竒)¶
疑在旗亭寒火間拚將新句試雙鬟停歌更覺登樓好¶
飽㸔斜陽雪後山¶
<pb:KR4f0038_WYG_014-30b>¶
　　　自題乙亥詩巻後二首¶
簡略頽唐竟若何排成新巻意銷磨一年事事成真嬾¶
半格詩篇截句多(内截句百廿三首/别體僅數餘篇)¶
肯容書簏酒螺閒欲䇿詩勲未許刪俳體百篇教婢讀¶
老來合學白香山¶
　　　盧溝張華舊居¶
水志山經入洛餘黃埃一路撲巾車橋邊先到張華宅¶
借讀嫏嬛數卷書¶
<pb:KR4f0038_WYG_014-31a>¶
　　　良鄉曉發别友人¶
督亢陂荒野色侵酒徒送客只孤吟黒鴉無數鳴寒水¶
風雨蕭蕭變徴音(督亢或/作平聲)¶
　　　樓桑村酈道元故里¶
螺髻烟垂獨鹿青酈生宅畔月泠泠燈紅一寸樓桑夜¶
還註桑欽舊水經¶
　　　定興縣弔賈島¶
雪塞青天白日寒禪房深閉詣張韓新詩滿袖逢知己¶
<pb:KR4f0038_WYG_014-31b>¶
縱有哀彈是美彈(島宅一在房/山一在定興)¶
　　　定興寺老松一株¶
鐵榦蒼皮雪頂封青青撑拄似髙峯春風二月花爭發¶
何處禪闗一罪松(松乃不臣木青青獨/何為見東野罪松詩)¶
　　　題堯母祠壁¶
丹陵祠古一碑存壊井頽墻野日昏只為生遲十四月¶
漢宫鉤弋亦堯門¶
　　　伏羲臺¶
<pb:KR4f0038_WYG_014-32a>¶
鳥篆㸔來才技絶權輿一畫禍胎興伏羲蒼頡皆多事¶
後世何由重結繩¶
　　　蘇味道宅在欒城西¶
武子橋西十里餘翠微山下古村墟卯君自愛欒城好¶
柳陌蓮塘味道居¶
　　　真定書所見¶
野店留驂日已晡鬢絲禪榻客吟孤梅花半落天微煖¶
笑㸔人家賽紫姑¶
<pb:KR4f0038_WYG_014-32b>¶
　　　大佛寺逢日者¶
老來休咎只由天日日髙歌又醉眠本命已過餘二嵗¶
不須更算小行年¶
　　　内丘書所見¶
一路春風弄柳條内丘十里杏花飄官車不便停村肆¶
勞動當壚酒斾搖¶
　　　邢臺道上大風竟日¶
襆被春寒僕馬催照眉池上暫徘徊傳聞此地曽歌舞¶
<pb:KR4f0038_WYG_014-33a>¶
不避風沙撲面來¶
　　　過臨洺闗弔申鳬盟先生¶
曽到江南唱鷓鴣殘山剩水枉嗟吁聰山詩客今何在¶
小鳳還如老鳳無(鳬盟有二子能詩/起句先生往事)¶
　　　邯鄲道上作¶
舊蹟依然驛路遙行人馬上總魂銷不知野火陳餘壘¶
何似春溪豫讓橋¶
　　　叢臺遇雨¶
<pb:KR4f0038_WYG_014-33b>¶
風流小謝咏輕埃官柳長堤眼倦開路入邯鄲空悵望¶
寒花病蝶滿叢臺¶
　　　荅豐原書并寄以詩¶
老去誰書白練裙新于塞上咏從軍排成詩句無多巻¶
寄與山東趙廣文¶
　　　枉人山¶
前日纔離酸棗郡今朝已過枉人山溪明沙軟朝歌路¶
走馬紅桃緑柳間¶
<pb:KR4f0038_WYG_014-34a>¶
　　　望蘇門山¶
安石榴紅五月天孫登祠上重流連白頭孤嘯傷心客¶
不到蘇門十五年(余曽避暑蘇門/今十五年矣)¶
　　　新鄉道上¶
夭桃濃李亞枝斜布榖聲喧村徑賖馬上吟來圖畫裏¶
邊鸞一幅折枝花¶
　　　河内縣¶
筠篁叢緑菜花稠溪上人家架小樓一路春風清化鎮¶
<pb:KR4f0038_WYG_014-34b>¶
酒帘藥圃是懐州¶
　　　張衡舊宅¶
酒甕書牀病不休空教白到十分頭較量平子愁多少¶
不但四愁千萬愁¶
　　　盧仝别墅¶
赤脚長鬚蕺荈烟山臨王屋汲清泉金莖不救相如渴¶
應訪盧仝到玉川¶
　　　盤谷二首¶
<pb:KR4f0038_WYG_014-35a>¶
泉甘林茂小山隅竹杖芒鞵去得無怕有人驚官府過¶
停逰摩捋白髭鬚¶
老來常自歎風塵無分名山托此身何日移家盤谷住¶
前溪李愿是隣人¶
　　　聶政墓¶
軹城南畔冡纍纍中有韓庭刺客碑小鳥亂啼流水過¶
數聲聽似聶嫈悲¶
　　　渡黃河¶
<pb:KR4f0038_WYG_014-35b>¶
篙師狐尾不聞歌旗脚風斜十里過津皷&KR1379;&KR1379;聲未絶¶
一帆落日渡黃河¶
　　　望偃師縣作¶
洛河一綫野舟橫夾岸青黃麥浪生直過緱山花下去¶
夕陽滿地偃師城¶
　　　登封縣憶亡友葉井叔¶
青山收入簿書中六十峯頭有此翁太息詩人零落盡¶
縣門一樹野棠紅¶
<pb:KR4f0038_WYG_014-36a>¶
　　　浮丘峯¶
洞府周天入渺㝠一峯坐對萬峯青御風已自昇仙去¶
遺落人間相鶴經(浮丘公著/有相鶴經)¶
　　　許由墓二首¶
昨自昆陽城下去廟中遺像祀功臣如何生值陶唐世¶
不少箕山潁水人¶
曲抱林巒飲犢河小熊山下注清波可堪洗耳人聲絶¶
更有一牛浮鼻過(浮鼻見/山谷詩)¶
<pb:KR4f0038_WYG_014-36b>¶
　　　石淙¶
翠華昔日巡游地陳跡仍存石表雙一自燕公留諫草¶
春山瑟瑟水瀧瀧¶
　　　首山¶
襄城五里楝花開石徑參差土一堆莫笑等閒樵牧地¶
軒轅曽上此山來(首山載山海/經黄帝逰處)¶
　　　昆陽城¶
三十六泉泉水長廢城崩壊老槐僵土人耕出殘刀㦸¶
<pb:KR4f0038_WYG_014-37a>¶
自是當年舊戰場¶
　　　漢張釋之墓¶
赭陽酒肆住多時惆悵春風客自知來拜城南司𨽻墓¶
前途重到睪繇祠(即皋陶祠/在偃師)¶
　　　唐縣¶
野草連天楚嶺明逺㸔泌水石梁橫一行僕吏如飛鳥¶
冒雨衝風到謝城(舊申伯城詩/云于邑于謝)¶
　　　回大梁偶至城南佛寺¶
<pb:KR4f0038_WYG_014-37b>¶
一上繁臺雨乍晴吹臺西畔野花明禪闗兩地埀楊下¶
不斷鐘聲又磬聲¶
　¶
　¶
　¶
　¶
　¶
　古歡堂集巻十四¶
