# -*- mode: mandoku-view; -*-
#+TITLE: 古歡堂集
#+DATE: 2015-08-25 00:29:48.302632
#+PROPERTY: ID KR4f0038
#+PROPERTY: BASEEDITION WYG    
#+PROPERTY: JUAN 卷四十五
<pb:KR4f0038_WYG_045-1a>¶
欽定四庫全書¶
　古歡堂集巻四十五　　　戸部侍郎田雯撰¶
　　長河志籍考¶
官廨橋梁存湮半矣廣川之樓淒迷秋雨匡衡之館悵¶
　望春蕪俟民力之少紓望通人之改作今之從政者¶
　獨無意乎¶
論曰古者建國必有九牧九牧區分局署以立魏晉以¶
　降則署行臺唐制由行臺而至採訪使州諸官署其¶
<pb:KR4f0038_WYG_045-1b>¶
　遺制也下至水陸傳處倉庾鋪舍或繕修庫廐或平¶
　治道塗條晰縷分巨細畢舉至于近代為尤盛矣大¶
　要藩籬之設以規其内溝洫之限以虞其外其制衛¶
　重于州部署已下又無論已維時創立巨址廣以新¶
　規髙其閈閎厚其籬垣肥楹巨棟間架相構雖非土¶
　被朱紫木衣綈繡而膠葛周通飛簷峻宇亦足以明¶
　其規制矣于是西盻衛水輳淮徐之&KR0712;舟北倚神京¶
　通商賈之寶貸議疆塲之事接舟車之濟啓生民之¶
<pb:KR4f0038_WYG_045-2a>¶
　疾痛叅軍旅之賞罰八署官舍職領相次洵大邦之¶
　襟帶畿輔之咽喉乎逮嵗月滋久官署改創三㕔圮¶
　為茂草二衛鞠為園蔬名號猶存官物侵敝惟有子¶
　産之對壊其館垣都無叔孫之賢葺其牆屋夏施之¶
　栁孰念之哉¶
編户三十四里其户口田賦之數凡以地出庸者以社¶
　出牧者以户出貲者以丁出徭者增減不齊支解有¶
　差詳載州志舊通志云山東濱海禦冦有斥堠之役¶
<pb:KR4f0038_WYG_045-2b>¶
　河入濟嘗決為患有隄障之役漕河資於百泉有堰¶
　埭啟閉濬治之役東南舟車絡繹逹於京師有傳舍¶
　津塗之役總之當齊魯燕趙之衝居濟南河間兩戒¶
　之首户口蕃殖征求有藝惟¶
國家休養之仁尤在輔世長民之吏也一旦用尹鐸為¶
　保障之守封千秋以富民之侯則規模一新矣¶
州為屯牧之地不罹兵燹五十餘年歴考前代如漢韓¶
　信破歴下軍取鬲城王莽時平原女子遲昭平聚衆¶
<pb:KR4f0038_WYG_045-3a>¶
　千人為亂光武中吳漢擊清河軍獻帝時公孫瓉討¶
　黄巾後魏孝昌二年平原劉樹劉倉生叛隋平原李¶
　徳逸叛十年張金冦平原唐𤣥宗時安祿山反太守¶
　顔真卿起兵討之徳宗征朱滔滔奔入悳州文宗討¶
　李同捷戰於平原後梁貞明元年晉王以五百兵夜¶
　襲悳州後晉梁進以鄉社兵取悳州元至正十七年¶
　毛貴據陵州明洪武元年徐逹率兵取山東建文元¶
　年都督韓觀練兵於悳州秋九月李景隆合兵五十¶
<pb:KR4f0038_WYG_045-3b>¶
　萬進河間二年白溝河敗績奔悳州三年與燕兵戰¶
　於夾河大潰復奔悳州天啓二年武邑白蓮教于𢎞¶
　志作亂其最著者唐之天寶為清臣見節之時明之¶
　建文乃景隆潰師之日隋帝伐髙麗開渠而大役興¶
　明代封悳藩行宮而民力竭至於水旱飢饉之災地¶
　震蝗飛之變書不勝書具詳州志至崇禎十七年三¶
　月十八日李自成陷京師遣偽將軍郭陞入山東州¶
　人盧世㴶等奮臂一呼誅偽官為懐宗發喪起義兵¶
<pb:KR4f0038_WYG_045-4a>¶
　討賊以王孫朱帥&KR0008;為盟主傳檄而出鄰境皆應㑹¶
　我¶
朝大兵入闗破走自成寃耻既雪¶
大寶有歸秋七月將軍石廷柱撫諭民賴以安¶
論曰當有明之將亡也王甫興鉤黨之誅張角倡左道¶
　之術黨錮之議略與東京相等邦國殄瘁大厦已傾¶
　頭㑹箕斂者合從締交耝耰棘矜者因利乗便春秋¶
　州兵之舉師出有名隋唐義旗之興負之無力考厥¶
<pb:KR4f0038_WYG_045-4b>¶
　遺事故大略足紀也¶
　¶
　¶
　¶
　¶
　¶
　¶
　古歡堂集巻四十五¶
